ma Esi li ma lili. ona li lon lete pi ma suli Elopa li ma pi suno weka. ona li lon poka pi ma Losi en ma Lawi. ma tomo Talin li ma tomo lawa ona. ma tomo Tatu li suli kin. ma tomo ante li lon ma Esi. taso ona li suli ala.

tenpo suli pini la jan ante li lawa e jan Esi. jan lawa Posuka li lawa e ona. jan lawa Wensa li lawa e ona. jan lawa Losi li lawa e ona. taso utala suli pi jan ali li kama. tenpo sike 1918 la jan Esi li utala e kulupu lawa Losi. utala li pini la jan lawa Losi li sitelen e toki ni: jan Esi li ken lawa e ma ona. ni li lon.

taso utala suli sin li kama. tenpo sike 1940 jan utala Losi li kama tawa ma Esi. jan lawa pi Losi suli li kama e ni: ma Esi li wan pi ma Losi. jan lawa pi Losi suli li lawa e ona. utala suli li pini. tenpo suli li kama. tenpo sike 1991 jan Esi li kama sin e ni: ona ken lawa e ma ona. tenpo sike 2004 ma Esi li kama e wan pi kulupu ma Elopa.
