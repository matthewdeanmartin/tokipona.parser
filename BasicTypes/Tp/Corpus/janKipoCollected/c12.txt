050405
1202
sitelen toki sin
mi wile lukin e ona. taso ona li lon ala.
*ke 040505

050408
1203
toki!
mi pilin ike tan ni: jan li lon ala! jan li weka mute.
mi wile toki tawa jan ale. sina mute li ma seme? sina mute li pona ala
pona?
*ke 040805

050410
1204
o toki. 
ni li lon. mi mute jo e ilo pona. mi mute ken toki kepeken toki-pona. mi mute o kepeken e toki-pona. mi mute o toki e sona mi mute e pilin mi mute.
jan pi toki-pona li pana e toki lon lipu ni la mi pilin pona li lukin e toki ona.
toki-pona li ilo musi suli.  
pona. mi tawa. 
*kanso041005

1205
toki sin: 
jan sona mute li toki e ni tawa kulupu pi jan lawa pi ma ali UNO : 
jan li tawa e nasin moku ike.
tomo-tawa li moku mute e telo kiwen.
jan li suli e kasi e kili kepeken nasin ike.
jan li jaki e ma.
ma li ken ala pana e moku tawa jan ali.
ma li pakala.
ijo ike li kama tawa jan. 
ni li suli. 
tan ni la mi mute o ante e nasin moku.
*kanso 041005

050412
1206
toki!
jan li wile toki e ni: mi mute 'li' jo e ilo pona... mi pilin pona
mute! mi pilin pona mute tan ni: sina li lon.
tenpo ni la mi wile nimi e mi. mi jan Ke. mi mije. kalama musi li pona
tawa mi. toki ante li mute tawa mi. nasin sewi li kin pona mute tawa mi!
mi jan pona sewi. mi olin mute e jan sewi Jawe. ona li pona li suli.
mi jan Katolike.
tenpo pini la mi lon nasin Puta li nasin pi jan sewi (New Age) li
nasin Wika li nasin Pentekote. tenpi ni la mi jan Katolike. mi pilin
pona tan ni.
sina li jo ala jo e nasin sewi lon ale sina? nasin sewi li pona tawa
mi tan ni: ona mute li sona.
jan pona mi li jo e nasin sewi. ona mute li jan Wika li jan Puta li
jan Kolisu (anu jan Pentekote en jan Papasi [Baptist]) li jan Silami
li jan Siki.
pona! mi ken ala weka tan ni: mi wile lukin e toki sina.
mi tawa! ^_^
*ke 041205

1207
toki
tenpo pini mute la mi kama ala tawa lipu ni. taso tenpo ni la mi pali
ala. tan ni, mi wile toki kepeken e toki pone. tenpo pini mute la mi
kepeken ala e toki-pona, tan ni, toki-pona mi li ike li lon ala e lawa
mi. tasi mi pilin e ni: mi sona pona e toki-pona. jan sin li sona ala
e mi, taso tenpo pini la jan mute li sona e mi. mi wile e ni: sina
sona e toki mi.
*stephentoddpope 041205

050412
1208
ona li pona! ^_^
mi kin jan pali tan ni: mi tawa tomo sona pi jan suli lili (teenagers,
lol). tan la mi jo mute e lipu pali mute lon tomo mi. taso tenpo ni la
mi jo ala e lipu pali mute. ni li pona tawa mi! :D
tenpo luka luka luka wan la mi sike e suno. sina sike e suno lon tenpo
seme?
*ke 041305

050413
1209
sina sike e suno lon tenpo seme?
tenpo suno pi suno mute mute li pini la tenpo suno nanpa luka wan la mi sike e
suno. (mi lon ma Elopa).
*makosi 041305

1210
toki!
sina wile toki e ni: 'tan ni *la* mi wile toki...' (jan li wile
kepeken 'la' tawa wan e kulupu nimi tu.)
ni kin: 'toki-pona mi li ike li *lon lawa mi ala*.' (nimi 'lon' li
kepeken ala e nimi 'e'.)
mi wile e ni: sina pilin ike tan ni: mi pona e toki sona.
mi pilin pona tan ni: sina en jan Ke li wile toki kin lon lipu ni!
mi awen lon ma tomo Papalo (Buffalo) lon ma Nujoko lon ma Mewika.
mi sona e ni: jan mute pi toki-pona li awen lon ma Piten. taso mi wile
sona e ni: jan pi toki-pona li awen ala awen lon poka ma tomo Papalo?
o pilin pona!
*pita 041305

1211
toki. 
mi jan Kanso tan ma tomo Satupu (Strasbourg) lon ma Kanse poka ma Tosi.
tenpo mute la mi sike e suno. mi ken lukin e sitelen toki pi tenpo pini mute. tan ni la mi kama jo e mani.
tenpo pini mute la mi jan lili. mi kama sona e nasin pi jan Jesu tan ma tomo Nasale. mi tawa e nasin ona. taso toki ni li suli ala tawa mi : jan sewi li lon ala lon.
toki ni li suli tawa mi : ike li kama tan seme. mi ken pali e seme tawa ni : mi wile weka e ike tan mi tan jan ante. jan Jesu en jan Puto li pana e nasin tawa ni : nasin seme la jan ken weka e ike.
taso nasin ni li pona kin : jan li ken toki e kalama musi li ken moku e telo nasa li ken kepeken e kasi nasa li ken unpa li ken lape. tenpo mute la mi tawa kin e nasin ni.
mi pilin e ni : sina jan suli ala : tenpo lili taso la sina sike e suno. tan ni la mi wile toki e ni tawa sina : o tawa e nasin musi. nasin sewi li ken awen. 
pona. mi tawa.
*kanso 041305

1212
jaki. mi pali ike. tenpo tu la mi kepeken e kulupu nimi ' .. tawa e nasin ...' lon toki ni.
mi pona e toki mi. mi wile toki e ni : '... tawa nasin ...'. ni li pona.
*kanso 041305

050414
1213
o pona! mi sona mute e ni: mi lili. taso mi ken ala wan lon poka pi
jan lon tomo sona mi.
nasin sewi li kin pona mute tawa mi. nasin musi li pona. taso nasin
musi li kin ike.
jan li moku ike e telo nasa la pakala li lon. jan li wan ala lon
poka pi jan olin li unpa la pakala li lon. jan li kepeken e kasi
nasa tawa musi la pakala li lon.
mi mije. mi olin e mije. taso mi wile wan poka mije li unpa ala.
mije mute li wile unpa. unpa poka mije li ike tawa mi. mi wile jo
taso e olin.
mi moli la mi wile tawa ma pi pona ale lon sewi. mi sona pona e ni:
ma pi pona ale li lon. mi wile ala tawa ma pi ike ale lon anpa. ma
pi ike ale li kin ike!
mi sona ala e jan Jesu la ale mi li pakala. jan Jesu li pana e ale
pi tenpo ale tawa mi. mi wile ala kepeken e kasi nasa li moku e telo
nasa li unpa.
mi jan Katolike ala la mi jan Siki anu jan Silami. nasin sewi li kin
suli tawa mi.
pona! mi wile lape!
*ke 041405

1214
mi ken ala sona e toki sina. *mi pana e kon pi pilin pona*
*ke 041405

1215
mi wile toki e ni: tenpo mun Juno la tenpo suno luka luka luka luka luka tu la
mi sike e suno. taso nasin tenpo ni li nasin ike li pona ala tawa jan toki-pona.
tan ni la mi kepeken e nasin ma: tenpo suno pi suno mute mute li kama la mi awen
e tenpo suno luka wan tawa ni: mi sike e suno.
mi wile e ni: tenpo ni la sina sona e toki mi.
*o414p5

1216
mi kin sona ala e toki sina a! mi pilin pakala... *mi kin pana e kon
pi pilin pona*
ken la jan li ken ala ken kepeken e toki ante? mi ken toki kepeken
toki Inli en toki Epelanto en toki Kanse en toki Epanja en toki-pona
en toki Takalo.
nasin tenpo kepeken toki-pona li pona tawa mi. tenpo luka luka luka
luka luka tu la sina sike e suno. mi ken sona. sona li pona.
ken la nasin ni li ike tawa toki-pona. taso toki-pona li toki sona.
mi ken sona tan nasin tenpo ni. sona li kin pona mute tawa toki-pona.
o awen. mi pilin e ni: mi sona. taso nasin ma en nasin sin lon tenpo
li pona mute tawa mi.
tenpo mun pi nanpa luka luka la mi sike e suno. tenpo luka luka luka
tu la mi sike e suno lon tenpo kama lili.
mi ken awen ala! (anu mi ken ala awen! mi sona ala...)
*ke 041405

050416
1217
toki! mi jan sin pi toki-pona
mi jan wobe. tomo mi li lon kaliponija. tenpo mute mute mute mute la
mi sike e suno . tenpo mi jan lili la mi lukin e ni: jan tawa mun.
tenpo mi jan lili la ona li moli e jan Jankeneti.
mi kin ken lukin sitelen toki tenpo pini mute. mi wile kama sona e
toki Sumewi e toki Papili tenpo nanpa tu. tenpo pini mute la mi kama
sona e ona tu lon tomo sona. taso tenpo ni la mi sona ala e ona mute.
tenpo ni la mi wile kama sona tan toki awen sona tan ni: mi jo ala
mani tawa tomo sona.
nasin sewi kin li pona tawa mi. taso mi sona e ni: jan mute li sona
ike e nasin sewi ona li kepeken ike e nasin sewi. jan toki e ni:nasin
sewi ni li pona taso nasin sewi ante li iki. taso mi pilin e ni:nasin
sewi ale li pona anu ike. jan li ken kepeken pona anu ike e nasin sewi.
mi wile lape. tan ni la mi tawa supa lape
sina ale o pilin pona
*wobe 041605

1218
jan wobe o toki!
mi wile e ni: sina lape pona!
nimi mi li jan Pita. mi pilin pona tan ni: sina jan sin lon ma pi
toki-pona. sina kama pona!
mi sama tu tan ni: tenpo sike tu la mi sike e suno la jan li moli e
Jankenesi (ti -> si). mi pilin e ni: jan pi nanpa lili li jan suli
sama mi tu lon ma pi toki-pona.
tenpo mute pini la mi kama sona lon tomo sona suli pi ma Kaliponija
lon ma tomo Pekeli. sama sina la mi kama sona e toki Papili lon tomo
sona.
tenpo ni la mi awen lon ma tomo Papalo (Buffalo). mi jan lawa sewi
pi nasin Kolisu pi nasin linja (Orthodox). tenpo sike luka tu la jan
lawa li pana e luka lon lawa mi li toki: 'tenpo ni la sina jan lawa
sewi pi nasin Kolisu.' tenpo lili pini la ona li toki e ni: 'o tawa
ma tomo Papalo. tomo sewi lon ma tomo ni li wile e jan lawa sewi
sin.'
toki-pona li pona mute tawa mi. mi sitelen mute kepeken toki-pona.
mi sitelen e lipu mi pi tenpo suno ale kepeken toki-pona. toki ante
kin li pona mute tawa mi: toki Epelanto, toki Alan, toki Iwisi, toki
Elena, toki Sonko, toki Epanja.
kin la mi jan pi ante toki lon tomo pi nasin ma (court interpreter).
mi ante e toki Epanja tawa toki Inli. pali ni li pona mute tawa mi.
mi wile e ni: sina pilin pona lon kulupu ni! o sitelen sin!
mi tawa.
*pita 041605

1219
jan 'wobe' o!
mi kama lukin e ni: jan li ken ala toki e 'wo' lon toki-pona! jan li
ken ala toki e 'be' kin!
sina wile ante e nimi sina. ken la sina ken kepeken 'jan lope' (?)
mi wile e ni: sina pilin ike ala tan ni: mi toki e ni.
o pilin pona!
*pita 041605

1220
toki! mi jan sin pi toki-pona
jan 'Wijope' o kama pona tawa kulupu ni pi toki-pona! jan lon kulupu
ni li jan pona sina. jan ale li pilin pona.
mi jan Ke. mi jan Pilipina. mi lon ma tomo Pisi pi ma Kanata. mi ken
toki kepeken toki Inli en toki Epelanto en toki-pona en toki Kanse.
mi sona lili e toki Takalo tan ni: mi jan Pilipina! mi kama sona e
toki Epanja. tenpo kama la mi wile kama sona e toki Lasina e toki
Anku e toki Majoli e toki Italija e toki Potuke e toki Takalo.
toki-pona li pona. nasin sewi li pona. toki sina li kin pilin mi.
jan li ante pona anu ike e nasin sewi. nasin sewi li pona ala li ike
ala. jan lon nasin sewi li pona anu ike.
tenpo luka luka luka wan la mi sike e suno. mi wile pana e pilin
pona tawa sina. o awen pona!
*ke 041605

1221
 toki!
jan Kanso li toki e ni:
jan Kanso o, sina toki e ni tan seme?
mi pilin e ni: nasin sewi li pona tawa jan suli la, ona li pona kin
tawa jan lili. nasin musi li pona tawa jan lili la, ona li pona kin
tawa jan suli. jan li ken tawa e nasin sewi en nasin musi. ona tu li
pona tawa mi.
o pona
*anjo 041605

1222
toki
tenpo lili pini la, mi pana e ilo toki 'Yahoo Messenger' tawa ilo sona
mi.
mi wile sona e ni: jan ante pi toki-pona li kama jo ala kama jo e ilo
toki ni. mi wile toki kepeken ilo ni tawa jan mute pi toki-pona. sina
jo e ilo 'Yahoo Messenger' la, o pana e nimi mi tawa ona. nimi mi
li 'Agneau2'.
(mi ken toki kin kepeken ilo 'ICQ' kepeken ilo 'msn messenger'.)
*anjo 041605

1223
toki!
mi sama a! *mi pana e kon pi pilin pona.*
*ke 041605

1224
mi pilin ike tan ni: mi kepeken e ilo toki Emesen. nimi Emesen mi li
silverwings_88@.... sina mute li wile toki kepeken toki-pona
la o toki tawa mi lon ilo toki Emesen!
*ke

050417
1225
sina ken kepeken ilo toki MSN messenger la o pana e 'email' tawa mi
mute. kepeken ni la mi mute li ken toki!
*pita 041705

1226
toki kepeken ilo toki lon toki-pona li pona mute tawa mi! taso jan
ante li lon ma ante. tenpo li ante! mi lon ma Pisi pi ma Kanata. sina
mute li lon ma seme?
*ke 041705

1227
jan Anjo o toki. 
mi pilin pona tan ni : jan li lukin e sitelen toki mi.
nasin musi anu nasin sewi li pona ala pona tawa jan suli anu jan suli lili.
ni li suli. mi kepeken e sitelen :
jan li ken ala tawa kepeken noka tu la jan li ken ala lawa e tomo-tawa kin.
'tawa kepeken noka tu' li nasin musi. 'lawa e tomo-tawa' li nasin sewi. 
jan Puta en jan Kanso pi ma tomo Asisi en jan ante mute li tawa nasin musi.
nasin musi li pini la ona mute li tawa nasin sewi.
ken la nasin ante li pona kin. mi sona ala. taso mi wile e ni : jan mute li tawa nasin musi.
tenpo ni la jan mute li tawa nasin pi pali mute li tawa nasin mani. ni li ike. 
mi soweli suli. mi olin e mama Ma. tenpo kama lili la ona li toki e ni tawa mi :
jan Kanso o kama sin tawa insa mi. tenpo ni la mi tawa li moli.
ni li nasin sewi mi. 
o pona. 
*kanso 041705

050418
1228
mi lon ma Nujoku. tenpo lon ni li tenpo lili(horoj) tu wan tan sina.
*pita 041805

050419
1229
mije sama mi li lon ma Nujoku a! tenpo seli kama la mi kama lon ma ni
tan ni: meli mama mama Ema mi li sike e suno. ona li jo e tenpo musi.
*ke 041905

050420
1230
mi pilin e ni: nimi 'wobe' li toki-pona ala. tan ni la mi pilin e
ni: jan lili mi li toki e ni: Kipu o! kin la mama mije pi mama mije
mi li nimi e Kipu. kin la mama mije mi li nimi Kipu. tan ni la, mi
jan Kipu (Griff)
mi kin ken toki lili e toki Kanse e toki Takalo e toki Epanja (toki
suli lon Kaliponija). tenpo pini suli la mi kama sona lili toki
Lasina. mi ken lili lukin li toki e toki anku. mi ken ala toki toki
Italija e toki Potuke.
ma tomo Pisi lon seme? meli sama mi li en mije ona li lon ma tomo
Apapo (Abbotsford) lon ma lawa PisisiKolonpija. ma tomo ni li lon ma
tomo Sijato.
o awen pona,
*kipu 042005 = wobe

1231
jan Pita o toki,
mi pilin e ni:tan seme la sina toki e nasin sewi linja (Ototosi)?
mi jo e jan pona pi nasin sewi Koliso pi ma Losi. ona kin li lukin e
toki Eleni e toki Isale. ona ken ala lukin e toki Papili
nasin sewi pi tomo nasin sewi Kolisu pi suno tawa sewi ni li pona
tawa mi
nasin sewi Kolisu pi ma Masu li kin pona tawa mi.
taso mi ala e jan Atolaya anu jan Kipu (ni li musi tawa mi--mi jan
Kipu li ala jan Kipu)
mi pilin e ni:tenpo kama lili la tenpo suno sin li kama. mi wile
tawa ma supa lape.
toki ni li musi li pona tawa mi
tenpo pimeja o pona
*kipu 042005

1232
jan Kipu o toki!
mi sitelen e toki mi nanpa wan tawa sina la mi pilin e ni: mi toki
mute e nasin sewi mi tan seme? tan li ni: mi wile taso toki e ni: mi
jan seme.
mi lon nasin sewi pi ma Losi. taso mi jan Losi ala.
mi sona ala e toki sina. jan Atolaja en jan Kipu li jan seme?
mi wile sona e ni: sina jo e pali awen (job) seme?
o lape pona!
*pita 042005

050421
1233
jan li toki e ni: 'nimi 'wobe' li toki-pona ala. mi pilin e ni...' o
toki e toki-pona kepeken toki lili! ^_^
taso mi pilin e ni: nimi Kipu li suwi mute tawa mi! :)
toki ante li pona mute tawa mi! mi wile kama sona e toki Lasina e
toki Isale e toki pini Eleni tan ni: tenpo kama mute en ken la mi
jan lawa lon nasin Katolike a!
nimi Pisi li ma tomo ala. *mi pana e kon pi pilin pona.* ma lawa
Pisi li lon ma Kanata. mi lon ma tomo Suli (Surrey). ma tomo Suli li
lon poka ma tomo Wankuwa (Vancouver).
toki-pona sina li pona lili. taso ona li pona e pakala lon tenpo
kama lili! tenpo kama lili la toki-pona sina li jo ala e pakala! o
kama lon ni tan ni: toki-pona li pona tawa mi mute.
mi wile pali e lipu pali mi tan tomo sona mi.
jan sewi li lon poka sina!
*ke 042105

050422
1234
mi sona e ni. mi ken lili lili lili toki e nasin sewi mi kepeken
toki-pona
jan pona mi kin li jan Losi ala.
tenpo pini mute mute mute la ma lawa suli li lon ma Ilakija. nimi pi
ma lawa ma Asulija (Assyria/Ashur). tenpo jan Kolisu li lon la jan
mute pi ma Asulija li toki e toki Alamaja. jan pi ma Asulija li nimi
Atolaja (Atoraya/Assyrian).
jan Kipu mute ante li jan nasin sewi Kolisu lon ma Masu (Qibt/Copt).
mi pali e pali pi tatapasi pokami e pali pi tatapasi manasimen
tenpo ni la mi sitelen toki lawa jan Ke li tawa lape
o lape pona
*kipu 042205

1235
jan Ke o toki!
ni pona tawa mi:sina li sitelen toki tawa mi kepeken toki-pona
mi ken sitelen toki kepeken toki-pona tawa sina mute. taso mi ken
ala toki kepeken toki-pona tawa jan ante poka mi. ni li ike tawa mi
taso mi ken sitelen toki li ken lukin sitelen kepeken toki-pona a!
mi toki e ni tawa jan sewi:kulupu ijo Yaku pi toki-pona li pona tawa
mi a!
mi pilin e ni:sina li toki e toki-pona e toki Inli e toki Kanse e
toki ante la sina li kama sona e ni:toki pini Eleni en toki Iwisi li
pona li ike ala tawa sina.
tenpo lape la taso mi jo e sitelen toki mute. mi wile lukin sitelen
toki mute lili. tenpo ni pini la mi tawa supa lape.
jan sewi li lon poka sina!
*kipu 042205

050423
1236
tenpo sin la o toki!
mi ken toki ala e toki-pona. taso mi pilin e ni: sina kepeken mute e
toki-pona la jan ken toki e toki-pona tawa sina. kulupu Jaju li pona
tawa jan mute! mi jo e ilo toki tawa kalama mi la mi ken toki
kepeken toki-pona tawa jan mute lon kulupu ni.
mi sona. taso mi wile sona pona e lipu sewi Pipija (toki pi jan sewi
lon nasin Kolisu) la mi wile kama sona e toki pini. toki Iwisi en
toki pini Eleni li pona kute mute tawa mi!
mi jo e pali mute tan tomo sona mi. taso mi wile e ni: jan sewi li
pana e pona mute tawa sina en sina mute.
jan sewi li lon poka sina a!
*ke 042305

050424
1237
toki!
mi wile kama sona e ni: nasin ni li lon ala lon: ona li pali e sitelen h tawa
toki-pona.
lon lipu http://tokipona.esperanto-jeunes.org/learn/tpize.html la nasin pi
sitelen ante li lon. taso nasin pi sitelen h li lon ala.
lon lipu ma http://tokipona.esperanto-jeunes.org/learn/atlas.html la mi lukin e
ni: 'Bahamas' li kama 'Bawama', 'Hanku' li kama 'Anku'. mi lukin kin e ni:
"Yahoo" li kama 'Jaju', 'Nihon' li kama 'Nijon'. kin la 'If necessary to
preserve proper syllable structure, the consonant w or j can be inserted as a
euphonic glide'.
tan ni la mi pilin e ni: nasin li ni: tenpo ali la sitelen h li tawa. sitelen j
anu sitelen w li ken kama tan ni: ona li pona e kute.
ni li lon ala lon?
*makosi 042405

1238
mi pilin e ni: kalama 'h' li lon ala tawa toki Kanse en toki Lasina
en toki Epanja en toki Potuke en toki ante.
toki-pona li wile e ni: jan li ken kalama e toki-pona. kalama 'j'
en 'w' li kalama pona kute.
tenpo pini la jan Kolisu li kama tawa ma Awawi (Hawai'i). jan
Potetante li wile kalama e nimi 'Jesus' tawa 'Iesu' (Jesu). taso jan
Katolike li wile kalama e nimi tawa 'Ieku.' nimi 'Ieku' (Jeku).
nimi 'Ieku' li sama e kalama mute lon toki Awawi. ni li pona.
taso kalama 'je' li pona ala tawa mi. taso mi pali ala e toki-pona.
mama Sonja li pali e ona.
ante sin li ike tawa jan mute lon kulupu ni sama mi. mi wile ala
kepeken e kalama 'h' lon toki-pona tan ni: toki ante lon kulupu pi
toki mama Lasina li jo ala e kalama ni.
^_^ mi sona ala. taso mi wile e ni: mi sona pona e toki sina!
*ke 042405

1239
mi pakala. :p toki Lasina li jo e kalama 'h'...
*mi pana e kon pi pilin pona* (mi 'pa-kon-pi-po') :D
*ke 042405

1240
o pali e sitelen h tawa toki-pona
toki!
sina sona pona ala e toki mi. mi kin wile e ni: kalama h li lon toki-pona. taso
mi wile sona e ni: mi pana e nimi pi toki ante tawa toki-pona la mi wile pali e
seme tawa kalama h.
mi wile e ni: tenpo ni la sina sona e sitelen mi pi tenpo pini.
tenpo ni la mi wile ike sitelen e sitelen pi nasin pilin. taso mi wile pona ala.
(I have to write a philosophy essay, but I don't want to).
*makosi 042405

1241
mi wile ala e kalama 'h' lon toki-pona. kalama 'h' li lon toki-pona
ala.
taso mi pilin e ni: sina ken pali e ona tawa nimi ante. jan ken
kepeken e kalama anu sitelen 'h' lon toki jan tawa nimi ante.
taso 'h' li wile ante tawa kalama 'w' en 'j' lon toki-pona tan ni:
ona li nasin pona. kulupu kalama pi toki-pona li pona mute tawa mi!^_^
mi sama lon poka sina :D mi jo mute e pali tan tomo sona ni. taso
tenpo kama lili la mi pilin ike.
mi wile pona e tomo
*ke 042405

1242
aaaaaaaa! mi sitelen ike e ni:
mi wile sitelen e ni: 'sina sona pona ala e toki mi. mi kin wile ala e ni:
kalama h li lon toki-pona.' ^^^
mi wile e ni: tenpo ni la sina ken sona e sitelen mi.
pona.
*makosi 042405

050425
1243
*mi pana e kon pi pilin pona* ^_^
-_-'' pona. tenpo ni la mi pilin e sona sina.
mi pilin e ni: mi sona! ^_^''
pakala li suwi a! 
*ke 042505

1244
jan pona mi pi ma Peten (en jan pona mi ante) o, toki!
jan pi lipu 'meetup.com' li wile e ni: mi mute li wile kepeken e lipu
ona la, mi o pana e mani tawa ona. ni li ike. mi mute li ken kepeken e
lipu "Yahoo" li ken toki e ni tawa jan ante: sine wile poka lon ma
seme? tan ni la, mi weka e nimi mi tan lawa pi kulupu 'meetup.com' pi
toki-pona mi ma tomo Lanten.
jan Makosi o, sina wile ala wile a ni: mi mute o tawa ma
tomo 'oxford'? tenpo sune seme li mi mute ken kama?
jan ante o, sina ken ala kin, li wile ala wile tawa ma tomoe 'oxford',
tenpo suo seme li pona tawa sina/
*anjo 042505

1245
tenpo suno ni li pona tawa mi: ona li tenpo suno Majo 27 anu 28 anu 29 ala. ona
li kama la tenpo suno Juno 20 li pini ala. (i.e. anything from now till 20th of
June, apart from the last weekend in May.)
mi wile e ni: jan ante li ken kama tawa ma tomo Oso. ni li ken la mi mute ken
kama poka lon ma tomo ante ni: ona li lon poka mi ma tomo Lanten.
jan Mako.
(o lukin e ni: mi ante e nimi mi pi toki-pona. tenpo pini la mi jan Makosi.
tenpo kama la mi jan Mako. lili li pona.)
*mako 042505 = makosi

050426
1246
lili li ken pona a! ^_^
*ke 042605

050427
1247
kama sona pi toki Kanse lon ma pi ilo sona
jan pona mi o!
sina mute li wile kama sona e toki Kanse la lipu ni
http://www.learner.org/resources/series83.html li jo e sitelen-tawa
mute. sina mute li wile ala e mani tawa kepeken!
nimi ni li 'French in Action'. ona li jo e sitelen-tawa wan tawa
kulupu ale pi tenpo suno luka tu lon tenpo sike. jan pi pana sona li
kepeken e sitelen-tawa ni lon tomo sona.
tenpo suno pini la mi lukin e sitelen-tawa pi nanpa wan. ona li musi
pilin mute! mi ken lukin e lipu lon toki Kanse. taso mi kute e toki ni
la mi sona kute e lili mute. sitelen-tawa ni li pana e pona mute tawa
mi!
o pilin pona!
*pita 042705

1248
toki 'Globish' li sama toki Inli li sama toki-pona!
jan wan Kanse li kama lukin e ni: jan mute li kama sona e toki Inli.
taso ona mute li ken ala toki e toki Inli sama jan pi toki Inli. kin
la jan pi ma ante mute li toki e toki 'Inli' la jan pi toki Inli li
ken ala sona e toki pi ona mute! jan Kanse ni li kama pilin e ni: jan
mute ni li toki ala e toki Inli lon. ante la ona mute li toki e 'toki
Globish'. jan mute li wile ala kama sona e toki Inli ale. tenpo ni la
jan Kanse ni li pana sona e toki Globish tawa jan ni.
toki 'Globish' li sama toki-pona tan ni: ona li jo ala e nimi mute.
kin la toki ni li wile e pali mute. jan li ken kama sona e toki ni
kepeken tenpo lili.
www.jpn-globish.com (lon toki Kanse)
www.iht.com/articles/2005/04/21/features/Blume22.php (lon toki Inli)
*pita 042705

1249
o toki. 
toki Inli li suli mute tawa jan Kanse. toki 'Globish' en toki Inli Pona ('Basic English') li suli lili. toki Epelanto li pona tawa jan ali. toki-pona li pona kin. taso toki-pona li pona lon nasin ante.
*kanso 042705

1250
akesi lili
toki pi ijo sin : 
akesi lili mute li lon ma telo lili lon ma tomo 'Altona' lon ma Tosi.
akesi ni (1) li pakala. sijelo ona li suli mute. selo ona li tu. ni li pana e kalama wawa (2).
insa en linja pi sijelo ona li tawa kon. akesi li moli. 
jan sona pi akesi lili li sona ala. ken la bibi lili mute li lon telo. bibi ni li tawa insa akesi. bibi li pali e kon lon sijelo akesi. tan ni la akesi li pakala li moli. 
mi pilin e ni : tenpo lili kama la jan mute li moli lon nasin sama a.     jan Kanso 
(1) : bufo/toad/crapaud/Kroete/zxaba
(2) : eksplodas/explodes/explose/explodiert/vibuhijt
*kanso 042705

050428
1251
ma tomo mi li nasa a.
*mako 042805

1252
akesi lili
tenpo ni la jan sona wan pi akesi li toki e ni: akesi li suli kon e sijelo ona
tan ni: ona li wile pona lukin tawa akesi pi nasin mije meli ante. nasin li pona la
insa pimeja akesi (the liver) li awen e insa kon (the lung).
taso waso pimeja li moku e insa pimeja akesi. tan ni la insa kon li suli mute li
pakala.
sina li sona e toki Tosi la sina ken lukin e lipu
http://www.spiegel.de/wissenschaft/erde/0,1518,353749,00.html
*mako 042805

1253
toki. 
jan Mako o sina lon ala lon ma tomo 'Altona'. mi wile e ni : o toki e ni : toki ni pi akesi pakala li lon ala lon.
mi jan pi ma Kanse. mi wile moku e noka pi akesi lili. mi moku kin e akesi ante ni : ona jo ala e noka li tawa lon sinpin sijelo kepeken telo jaki li jo e tomo ona lon monsi. 
akesi mute ni li lon ma tomo sina la mi tawa ma tomo sina li moku e akesi ali. 
pona. mi tawa.  
*kanso 042805

1254
mi lukin e lipu ni li toki e pona tawa sina.
waso pimeja li ike. ona pakala e akesi lili e moku mi a.
*kanso 042805

050429
1255
tenpo ni la mi lon ma tomo 'Oxford' lon ma Piten. taso tomo mi li lon ma tomo
'Altona'. ma mi li lon ma tomo 'Altona'. tan ni mi pilin e ni: ma tomo 'Altona'
li ma tomo mi.
mi tawa.
*mako 042905

1256
pakala. 
mi sitelen e nimi ni : 'bibi'. ni li ike. mi wile pona e ni. mi sitelen e nimi lon nasin ni : 'pipi'. 
mi sitelen e kulupu nimi ni : 'tenpo lili kama'. ni li ike. mi wile pona e ni. mi sitelen e kulupu nimi lon nasin ni : 'tenpo kama lili'. 
o weka e ike.
*kanso 042905

050502
1258
tenpo suno pini li tenpo suno pi kama sewi sin pi jan Kolisu tawa mi
mute pi nasin sewi Kolisu pi nasin linja (ortodoksa). nimi pi tenpo
suno ni li 'Pascha'.
tenpo ni la jan ale pi nasin sewi pi mi mute li toki e ni:
'jan Kolisu li kama sewi sin!'
'lon la ona li kama sewi sin!'
*pita 050205

1259
meli mi li jan Kolisu pi nasin linja. tenpo suno pini la ona li tawa e tomo sewi
li toki tawa jan sewi.
taso mi sona ala e ni: jan sewi li lon ala lon? mi pilin e ni: ona li lon ala.
taso mi sona ala.
sina ken ala ken toki e ni: tan seme la sina pilin e ni: jan sewi li lon.
mi tawa.
*mako 050205

050503
1260
ona li kama! jan Jesu li kama a!
taso jan Mako a!
jan li ken ala pali e pilin pi jan sewi tawa sina. taso mi sona e lon
pi jan sewi tan ni: nasin mute li lon li jo mute e pona tan jan sewi.
(taso nasin sewi Satan li jaki mute tawa mi... jan Wika en jan Kolisu
li ike mute tawa ona mute).
nasin mute li lon! nasin Wika li nasin Kolisu li nasin Silami li nasin
Juta li nasin Puta li nasin Siki li nasin ante...
jan li toki e ni lon lipu sewi Kolisu: jan olin o olin e jan ale tan
ni: jan olin la jan li olin li sona e jan sewi. sina olin ala la jan
sewi li lon ala tan ni: jan sewi li olin.
sina pilin e ni: jan sewi li lon ala la sina li pona tawa mi! ^_^
*ke 050305

1261
toki!
nimi mi li jan Tima.mi jan Losi.
mi sona e tiki pona.
*tima 050305 = irwin chen?

1262
toki!
jan mute pi jan losi li toki kepeken toki-pona. :)
mi pilin e ni: tenpo kama la jan pi ma Losi li toki kepeken toki-pona taso. ;)
nimi mi li jan Lusi. ma mi li ma Katala.
sina lon ala lon ma tomo Moka (Moskva)? tenpo kama lili la mi tawa ma tomo Moka.
o toki mute :)
mi tawa.
*lusi 050305 - lluisbatlle

1263
jan Sima o toki! kalama 'ti' li lon toki-pona ala. ken la jan li ken
ala ken awen e kalama 'si' lon nimi sina? *mi pana e kon pi pilin
pona* ^_^

1264
mi jan Ke. mi mije Pilipina. mi kin jan Katolike. taso mi tan ma Pisi
pi ma (lawa) Kanata. tenpo luka luka luka wan la mi sike e suno.
mi sona ala e nimi Losi. ma Losi li lon ma seme? mi kin wile sona e
ni! ^-^
o awen pona tawa kulupu pi ona mute pi toki-pona! ^__^
*ke 050305

1265
jan Tima o, toki ! 
seme li pona tawa sina ?
sina lon ma tomo seme ? 
mi wile toki e ni tawa sina : nimi 'Tima' li ike lon toki-pona. kulupu pi sitelen toki lili 'ti' li lon ala. nimi 'Sima' li pona ala pona tawa sina ? 
pona. mi tawa.   
*kanso 050305

050504
1266
jan Mako o toki!
meli sina li jan pi nasin linja. ni li musi pilin (interesas) mute
tawa mi! ona li tan ma seme?
sina sona ala e ni: jan sewi li lon ala lon? mi sona e ni: jan mute
li pilin sama sina. taso mi pilin ante. mi sona e ni: jan sewi li
lon. mi pilin kepeken nasin ni tan seme? tan li ni: jan sewi li
olin. olin li lon la jan sewi li lon. (mi pilin e ni: sina sona e
ni: olin li lon tan ni: sina jo e meli!)
jan li ken ala lukin e jan sewi. taso ni li toki e ni: jan sewi li
lon ala. lon la ijo mute pi lukin ala li lon. jan li ken ala lukin e
olin. jan li ken ala lukin e pilin. jan li ken ala lukin e sona.
mi pilin e ni: nasin pilin pi ma kama anpa suno (okcidento) li ante.
nasin sewi pi ma kama anpa suno li weka tan nasin sewi pi ma kama
sewi suno la jan ni li kama pilin ante. ona mute kama pilin e ni: mi
mute li wile kama lukin e ni: jan sewi li lon tan seme? ona mute li
kama pilin e jan sewi kepeken nasin pilin pi sona nanpa: X li lon la
Y li lon, etc. taso jan li ken ala toki e jan sewi kepeken nasin ni.
nasin toki pi jan sewi li sama ala e nasin toki pi sona nanpa anu
sona ijo. mi mute li ken ala pana e nanpa tawa jan sewi! jan li ken
ala kepeken e nasin sona tawa ni.
mi wile e ni: toki mi li pana e pona tawa sina.
tenpo sin la mi tu o toki
*pita 050405

1267
mama mije ona li tan ma Lusi. mama meli ona li tan ma Tosi.
ni li lon.
ni li lon la sina ken ala toki e ni: sina li SONA e ni: jan sewi li lon.
sina wile toki e ni la sina wile kepeken e nasin sona.
ona li pona mute. taso ona li ante mute ala e pilin mi.
o toki mute tawa mi!
*mako 050405

1268
jan Kolisu li kama sewi sin!
jan sewi li lon ala lon?
> jan sewi li lon. taso ona li jan ala li lon ala lon ma sewi.
ona li seme?
*mako 050405

1269
ona li seme?
*mako

1270
ona li pona.
*iwan 050405 = ivan zenkov

050506
1272
o lukin. toki ni li musi li pana e sona pona. 
jan tu li toki utala.
jan nanpa wan li toki e ni : ' waso li kama tan sike mama'.
jan nanpa tu li toki e ni : 'sike mama li kama tan waso'. 
jan pona ona li toki e ni : 'mi mute o tawa jan sona. jan sona li sona e lon'. 
jan sona li kute e toki pi jan nanpa wan li pilin li toki e ni : 'ni li lon'.
jan sona li kute e toki pi jan nanpa tu li pilin li toki e ni : 'ni li lon'. 
jan pona ona li toki e ni tawa jan sona : 'jan tu ni li toki e ijo sama ala. sina ken ala toki e ni tawa jan tu ni : ni li lon'. 
jan sona li pilin li toki e ni : 'ni li lon kin'. 
toki ni li pona ala pona tawa sina mute.    
*kanso 050605

1273
mi pilin e ni: waso li kama tan sike mama. sike mama ni li kama akesi.
ante pi soweli en kasi (evolution) li lon.
*mako 050605

1274
sina toki e lon. toki ni li suli li kama tan tenpo pini mute. jan pi tenpo pini mute ni li sona ala e lawa pi jan Tawin (Darwin).
taso ni li suli ala lon toki ni. ijo ante li suli li musi lon toki ni : jan sona li toki taso e nimi sama tawa jan ali :
'ni li lon. ni li lon. ni li lon kin'
ni li kama e ni tawa mi : mi pana e kon pi pilin pona. a a a.
*kanso 050605

050507
1275
jan Mako o!
sina toki e ni: 'waso li kama tan akesi' la ... ni li lon!
jan Kanso o!
sina toki e ni: 'toki mi li toki musi taso' la ... ni li lon kin!
ken la toki pi sina tu li lon. ni li lon ala lon?
a a a! musi pilin mute!
*pita 050705

050510
1276
o lukin ! ni li pona tawa lawa sina. 
'mama pi jan Nini li jo e jan lili luka. nimi ona mute li : 
jan Lele en jan Lolo en jan Lulu en jan Lala en jan ....' 
nimi pi jan lili nanpa luka li seme ? 
sina sona la sina jan lawa pi ma Tokipona !
*kanso 051005

050511
1277
mi wile toki e ni: nimi pi jan lili nanpa luka li 'jan Lili'. taso
pilin mi li wile e pali lili mute. mi pilin e ni: toki musi sina li
wile e pali mute. ni li lon ala lon? mi sona ala sona e ni?
*pita 051105

1278
mi pilin e ni: jan lili nanpa luka li jan Nini.
*mako 051105

1279
jan Pita o, toki 
'jan Lili' : ni li IKE !   a a a. sina lukin pona ala e toki !
*kanso 051105

1280
jan Mako o, toki 
jan Nini : ni li LON. sina jan lawa pi ma Tokipona ! Taso ni li suli : ma Tokipona li lon ala li jo ala e jan lawa.   a a a.
*kanso 051105

1281
mi li jan lawa pi ma Tokipona. jan lawa pi ma Tokipona li lon ala. tan ni la mi
lon ala. a a a!
*mako 051105

1282
sina tu li nasa mute a! o_O
*ke 051105

050512
1283
a a a! mi pakala! mi nasa! mi lukin ike! tenpo ni la ijo wan taso li
ken kama tawa mi: jan lawa li wile moli e mi. taso... jan lawa li lon
ala. tan ni la ... mi moli ala!
*pita 051205

050513
1284
mi kama sona e toki-pona: ni li pona tawa mi.
toki-pona li musi mute. ni li pana e pilin pona tawa mi
mi wile kama sona e mute.
mi kama tan e ma Kanata e ma lili Kepeka.
nimi mi li 'Jean-Francois'. nimi ni pi toki-pona li seme?
*jf lassande 051305

050514
1285
sina sona ala sona e lipu mi pi kama sona? ona li lon ni:
http://lvogel.free.fr/tokipona/lecons.html
'tan e' li ike. sina kama tan ma Kepeka (Quebec?) tan ma Kanata.
ken la nimi sina li 'Sanpansa'.
o kama pona lon ma pi toki-pona.
*lokan 051405

1286
pilin ike
toki!
tenpo ni la mi pilin ike lili. tenpo pini lili la mi pilin ike mute. tan li ni:
pipi pi lili mute li kama insa mi li pali e ni: monsi pi uta mi li pilin ike.
nena mi li kama jo e telo ike. lawa mi li kama seli li pilin ike.
taso tenpo ni la sijelo mi li kama jo e wawa li ken utala e pipi lili ni. tan ni
la mi pilin e ni: tenpo suno kama la mi pilin pona.
mi tawa.
*mako 051405

050515
1287
nimi Francais li toki Kanse lon toki-pona. ken la nimi sina li
Sankansa?
*ke 051505

1288
o toki. 
nimi pi ma (France) li ma Kanse lon toki-pona. nimi mi li jan (François) lon toki Kanse. tan ni la mi pilin e ni : nimi mi li jan Kanso lon toki-pona. nimi Pansa li ike lukin tawa mi. nimi Pansa li toki e ni lon toki mute : 'sijelo ona li suli'.
jan pi kulupu ni li jo e nimi ni : jan Wasolitawa. mi pilin e ni  : nimi ni li pona lukin.
nimi pi kulupu mama pi jan (Jean-François) li toki e ni : 'ilo lukin'. ken la nimi 'Milukinelon' anu nimi 'Milukinepona' li pona tawa jan (Jean-François), anu seme ?
jan li ken ante e nimi ona lon ma Intonesija. jan li ken ante kin e nimi ona lon ma Tokipona.
ni li pona. 
*kanso 051505

050516
1289
ni li pona tawa mi. mi wile ante e nimi mi tan ni.
mi wile e ni: nimi mi li jan Anjo ala, li jan Sowelilili
*sowelilili 051605 = anjo

1290
jan Mako o, toki ! 
jan Pisi Nisi li toki e ni :
 
'ijo li wile moli e mi. taso ijo ni li ken ala. tan ni la mi kama wawa mute.' 
mi pilin e ni : pipi ike li wile moku e sina la sina o moku e pipi ike !
(telo nasa li pona kin.) 
o pilin pona ! 
*kanso 051605

1291
jan Sowelilili li jo e len walo !   a a a. 
*kanso 051605

050519
1292
o nasa e suwi a! *mi pana e kon pi pilin pona* o ante e nimi pona! :D
mi wile ante e nimi kin tan jan mute.
o jan Sowelilili a!
mi ante e nimi Ke.
tenpo ni la nimi mi li Ponasuwi!
nimi mi li 'gentle' lon toki Inli li 'milda' lon toki Epelanto.
taso jan li wile kepeken e nimi Ke tawa mi la ona li ken.
pona a! <(^_^)>
*ponasuwi 051905 = ke

1293
o pilin pona a! :( tenpo kama lili la mi toki tawa jan sewi tan
sina! ^_^
o utala e pipi ni!
*ponasuwi 051905

1294
nimi sin
toki!
tenpo pini lili la mi ante e nimi mi tan jan Makosi tawa jan Mako. tenpo ni la
mi lukin e ni: jan mute li kama jo e nimi ni: ona li toki ijo.
mi pilin e ni: ni li pona mute. tan ni la mi ante kin e nimi mi. nimi sin mi li
jan Moku. tan li ni: moku li pona mute tawa mi. mi moku mute. kin la nimi 'moku'
li sama lili nimi mi 'Marcos'.
mi toki.
*moku 051905 = mako

050521
1295
jan lawa Sijate (chief Seattle) 
tenpo pini mute la jan Sijate li lon ma Melika.
jan Sijate li jan lawa pi kulupu jan pi nanpa wan pi ma Melika.
jan Sijate li jan pi sona suli.
jan Sijate li pana e toki mute tawa jan lawa pi ma Mewika.
jan Sijate li pana e sona pona tawa jan lawa pi ma Mewika.
taso jan lawa pi ma Mewika li wile ala kute.
tan ni la ike mute li kama tawa ma Mewika tawa ma ante tawa ma ali tawa jan ali. 
jan Sijate li toki e ni :
jan walo li wile jo e ma.
taso jan ala li ken jo e ma.
jan ala li ken jo e ma e kasi e soweli e akesi e kala e pipi e kon tawa e suno.
jan li jan lili pi mama ma.
kasi en soweli en akesi en kala en pipi en lon ali li kin jan lili pi mama ma.
tan ni la lon ali li jan sama pi kulupu mama pi mi mute. 
tenpo suno ni kin la nasin ni li pana e sona pona tawa jan ali.
o kama sona e nasin pi jan Sijate.
kepeken nasin ni la sina ken pona e sona sina e pali sina e lon sina.
ni li pona.
*kanso 052105

050522
1296
jan Kanso o,
toki ni li pona kute mute. taso jan Sijate li toki ala e ona. jan
mute li pilin e ni: jan Sijate li toki e toki ni. taso ni li lon
ala. toki ni li kama tan sitelen-tawa!
kin la jan Sijate li jan pi nasin Katoliko. ona li pilin lon (kredi)
ala lon 'mama ma'.
o lukin e lipu ni: www-formal.stanford.edu/jmc/progress/fake.html
mi wile e ni: toki mi o pana ala e pilin ike tawa sina!
ale li pona!
*pita 052205

1297
an Pita o, toki
ni li lon. nimi ona pi nasin sewi Katolike li jan Noé (Noah ?). Mi lukin e toki ni lon ilo sona (chef Seattle, discours) lon toki Kanse. Ona li toki kin lon jan sewi. ona li toki e ni : 'jan sewi pi mi mute en jan sewi pi jan walo li jan sewi sama li jan sewi wan'.
mi ante e kulupu nimi 'terre sacrée' lon toki Kanse tawa kulupu nimi 'mama ma' lon toki-pona. mi pilin e ni : kulupu nimi 'mama ma' li pona lukin. 
toki mi li toki sona ala li toki musi.
ni li pona ala pona tawa sina.
*kanso 052205

050523
1298
jan Kanso o,
toki sina li musi mute tawa mi li pona tawa mi.
ni pona tawa mi:tenpo ni la mi sona e ni: jan Sijato li toki ala
e toki ni.
o awen pona,
*kipu 052305

1299
mi wile e sona pi toki-pona 	  
Jan seme li ken pana sona e mi?
*kevin gallagher 052305

050526
1399
mi ken pana sona. taso tenpo ni la toki awen sona pi toki-pona li lon:
http://toki.co.nr
*iwan 052605

