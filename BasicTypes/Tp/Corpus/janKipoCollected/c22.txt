061202
2204
jan pona
mi li kama e mama ona tawa tomo ona tan tomo moku
*kipo 

061203
2210
nimi mi li Susan Wanapi.
nimi mi li Susanwanapi.
jan Susanwanapi li jan pona mi. 

2212
mi li Kipo tawa jan pi toki-pona
kipo

2230
Winipu 

wan pi nanpa wan pi toki musi 

open la mi kama sona e soweli Winipu e pipi suwi.  toki musi li open. 

ni li ijo musi soweli Ewa li kama anpa.  mi kute e ni tan lawa monsi ona: Pawi Pawi Pawi.  ona li kama monsi jan Kitopelopin.  ona li sona ni taso: jan li kama anpa kepeken nasin wan taso.  taso tenpo la ona li pilin e ni:  ken la nasin ante li lon kin.  ona li kama pilin e ona la nasin ante li kama lon.  tenpo la ona li pilin ala e ni.  ona li lon anpa li awen.  nimi ona li Winipu. 
tenpo pi nanpa wan la mi kute e nimi ona la mi toki e ijo.  sina kin toki e sama.  mi toki e ni: taso mi pilin e ni: ona li jan kin. 
jan Kitopelopin li toki e ni: mi kin pilin e sama. 
jan kute li toki e ni: tan ni sina ken ala ken kepeken nimi Wini sama nimi ona? 
jan toki li toki e ni: mi pali ala e ni. 
jan kute li toki e ni: taso sina toki e. 
jan toki li toki e ni: nimi ona li Winipu.  sina sona ala sona e ni:  nimi Ni li seme? 
mi toki e ni kepeken tenpo lili: a.  tenpo ni la mi sona.  mi wile e ni: sina kin li sona.  mi wile e ona tan ni: sina kama ala jo e tan ante.   
tenpo la soweli Winipu li kama anpa li wile musi e musi.  tenpo la ona li wile lon sinpin seli li pali e ala li toki e ala li kute e toki musi.  tenpo suno la. 
jan Kitopelopin li toki e ni: sina toki ala toki e toki musi? 
jan toki li toki e ni: e toki musi seme? 
jan Kitopelopin li toki e ni: sina wile ala wile toki suwi mute e toki musi tawa soweli Winipu? 
jan toki li toki e ni: ken la mi wile.  ona li wile kute e toki musi seme? 
jan Kitopelopin li toki e ni: e toki musi ona.  tan la ona li soweli sama ni. 
jan toki li toki e ni: a.  mi sona. 
jan Kitopelopin li toki e ni: sina wile ala wile toki? 
jan toki li toki e ni: mi toki.  ken la mi toki-pona. 
mi toki.  ken la mi toki-pona. 

tenpo wan la tenpo pini mute mute la tenpo sike pini tu la soweli Winipu li lon tomo pi kulupu pi kasi suli.  ona li lon wan.  ona li lon anpa nimi Sante. 
(jan Kitopelopin li toki e ni: nimi pi 'anpa nimi Sante' li wile toki e seme? 
jan toki li toki e ni: ona li wile toki e ni: ona li nimi ni pi sitelen jelo suno sewi lupa ona li lon anpa ona.   
jan Kitopelopin li toki e ni: soweli Winipu li sona pona ala. 
mi kute e ni tan kalama soweli: tenpo ni la mi sona pona. 
jan toki li toki e ni: mi toki sin.) 

tenpo suno wan la soweli Winipu li tawa li kama tawa wan open pi kulupu pi kasi suli.  kasi suli pi kili pona lili li lon.  tan sewi pi kasi ni la mi kute e kalama suli pi pipi suwi mute.   
soweli Winipu li kama awen lon anpa kasi li tawa lawa ona tawa luka ona li kama pilin. 
wan la ona li toki e ni tawa ona: tan kalama ni pi pipi suwi la mi kama sona e ijo.  sina kute e kalama pi pipi suwi sama ni la tenpo ali la jan li kama sona e ijo.  kalama pi pipi suwi li lon la ijo pali e kalama pi pipi suwi.  mi sona e tan wan taso tawa kalama ni pi pipi suwi.  tan ni li ni: sina pipi suwi! 
tenpo suli ante la ona li pilin li toki e ni: tan wan taso la sina pipi suwi.  tan ni li ni: sina pali e ko suwi. 
ona li kama sewi li toki e ni: tan wan taso la sina pali e ko suwi.  tan ni li ni:  mi moku e ko suwi ni.  ona li kama tawa sewi kasi suli. 
ona li tawa sewi li tawa sewi li tawa sewi.  ona li tawa sewi la ona li kalama musi tawa ona.  kalama musi li sama ni: 

ni li musi ala musi? 
soweli li wile e ko suwi. 
pipi suwi li kalama li kalama! 
tan seme la ona li wile e ko? 

ona li tawa sewi sin li tawa sewi sin li tawa sewi sin lili.  ona li pali e kalama musi sin.   

pilin ni li musi mute. 
soweli li pipi suwi la ona li pali e tomo ona lon anpa kasi. 
ni li lon la pipi suwi li soweli la 
mi wile ala tawa sewi sama ni. 

ona li kama lili pi wile lape.  tan ni la ona li kalama musi sama ni.  ona li weka ala mute.  ona li lon palisa kasi ni la ... 
pakala!   
ona li toki e ni: a! o kama! o pali e ijo tawa mi! ona li tawa anpa kon pi palisa sin. 
ona li toki e ni: mi pali ala la ...  ona li tawa kon anpa sin lon palisa sin. 
ona li tawa sama nasin ni: lawa li lon noka.  noka li lon lawa la ona tawa pakala anpa lon palisa sin la ona li toki e ni: mi wile lon kin pali e... 
ona li tawa anpa sin lon palisa mute sin. 
ona li toki e ni tawa palisa pini: tawa pona.  ona li tawa kon suwi pi kasi lili pi kili lili.  tan ni la ko suwi li pona mute tawa mi.  o kama! o pali e ijo tawa mi! 
ona li tawa tan kasi ni lon luka en noka li tawa e pini palisa tan nena kon ona li kama pilin sin. 
ona li pilin pi jan Kitopelopin. 
(jan Kitopelopin li ken ala pilin e ni: ni li lon.  ona li toki e ni: ni li mi ala mi? 
jan toki li toki e ni: ni li sina. 
jan Kitopelopin li toki e ala taso oko ona li kama suli li kama suli.  sinpin lawa ona li kama loje li kama loje.) 
soweli Winipu li tawa jan pona Kitopelopin.  ona li lon monsi lupa laso jelo pi wan ante pi insa pi kulupu pi kasi suli.   
soweli li toki e ni tawa jan Kitopelopin: jan Kitopelopin o! toki! 
sina toki e ni tawa ona: soweli Winipu o! toki! 
soweli li toki e ni: mi wile sona e ni: sina jo ala jo e sike kon? 
jan li toki e ni: sike kon? 
mi kama tawa ni la mi toki e ni tawa mi: jan Kitopelopin li jo ala jo e ijo sama sike kon lon ona? mi pilin sike kon li wile sona li toki tawa mi. 
sina toki e ni: sina wile e sike kon tan seme? 
soweli li lukin sama nasin ali tan ni: jan sin li lon ala.  ona li tawa e luka ona tawa uta ona li toki kalama ala e ni: ko suwi! 
jan li toki e ni: taso sina kama ala jo e ko suwi kepeken sike kon! 
soweli li toki e ni: mi kin. 
ni li kama taso: tenpo suno pini la sina lon tomo jan pona Pikele li jo e sike kon mute lon tenpo musi ni.  sina jo e sike kon laso jelo suli.  jan wan pi soweli Lapi li sike laso suli li kama awen e ona lon tenpo musi.  ona li sin mute tawa tenpo musi.  tan ni la sina kama jo e sike laso e sike laso jelo li tawa e ona tu tawa tomo sina.   
sina toki e ni tawa soweli: sina wile e sike seme? 
soweli li tawa lawa lon insa luka ona li pilin li pilin. 
ona li toki e ni: sina tawa jo e ko suwi kepeken sike kon la ijo suli li ni: pipi suwi li kama ala sona e ni:  sina kama.  sina jo e sike laso jelo la pipi li ken pilin e ni: sina wan taso pi kasi suli.  ken la ona li lukin ala e sina.  sina jo e sike laso la pipi li ken pilin e ni: sina wan sewi taso.  mi sona e ijo wan taso.  ijo ni li ni:  seme li ken mute? seme li ken lili? 
sina toki e ni: ona li lukin ala lukin e sina kin anpa sike kon? 
soweli li toki e ni: ken la ken ala la ona li lukin.  pipi suwi li ken nasa.  ona li pilin lili li toki e ni: mi wile sama ijo sewi pimeja.  ni li kama pilin ike e ona. 
ona li toki e ni: tan ni la sina wile e sike laso.  ni li pini. 
sina tu li tawa poka sike kon laso.  sina jo e ilo moli sina tawa tenpo pakala.  soweli li sona ma telo suli li tawa ni li tawa sike li tawa sike.  pini la ona li pimeja ali.  sike kon kama suli la sina en soweli li jo e linja pi sike kon la sina kama ala jo e ona.  soweli Pu li tawa kon sewi li awen lon ni.  ona li lon sewi sewi ma sama kasi suli li weka mute tan kasi.   
sina toki suli e ni: pona! 
soweli li toki suli e ni anpa tawa sina: ni li pona ala pona? mi seme lukin? 
sina toki e ni: sina sama lukin e soweli anpa sike kon. 
soweli li toki pilin pi ike lili e ni: mi sama ala sama lukin e ijo sewi pimeja lili lon sewi laso? 
sina toki e ni: sama lili. 
ona li toki e ni: a.  pona.  ken la mi ante lukin ante tan sewi ni.  mi toki sin e ni: pipi suwi li ken nasa.  kon li lon ala.  tan ni la ona li tawa e soweli tawa kasi suli.  tan li la soweli li awen lon ni.  ona li ken lukin e ko suwi li ken kon e ko suwi.  taso ona li ken ala kama jo e ko suwi. 
tenpo lili li pini la ona li toki anpa tawa sina. 
ona li toki lili e ni tawa sina: jan Kitopelopin o! 
sina toki e ni: toki! 
ona li toki e ni: mi pilin e ni: pipi suwi li pilin e ijo! 
sina toki e ni: ona li pilin e seme? 
ona li toki e ni: mi sona ala.  taso tan ijo la mi pilin e ni: ona li pilin e ijo. 
sina toki e ni: ken la ona li pilin e ni: sina wile kama jo e ko suwi ona. 
ona li toki e ni: ken la ni li lon.  pipi suwi li ken nasa.   
tenpo pi kalama ala li pini.  ona li toki sin e ni tawa sina: 
jan Kitopelopin o! 
sina toki e ni: seme? 
ona li toki e ni: sina jo ala jo e ilo pi telo sewi? 
sina toki e ni: mi pilin e ni: jo. 
ona li toki e ni: mi wile e ni: sina kama jo e ona li tawa sewi li tawa anpa poka ona li lukin sewi tawa mi li toki e ni: pakala.  sewi li ken pana e telo.  sina pali e ni la mi pilin e ni: pali sina li ken nasa e pipi suwi ni. 
ni li musi e sina.  sina wile toki e ni tawa sina: soweli nasa! taso sina toki kalama ala e ona tan ni: sina wile ala e ni: ona li pona mute tawa sina.  tan ni la sina tawa tomo sina li kama jo e ilo pi telo sewi. 
sina lon sin kasi suli la soweli Winipu li toki e ni: a.  sina lon ni.  mi kama pilin lili.  mi kama sona e ni: pipi li pilin kin e ijo. 
sina toki e ni: mi pali ala pali ante e ijo mi pi telo sewi? 
ona li toki e ni: pali.  taso o awen lili.  mi wile pali pona.  pipi suli li pipi mama suli.  mi wile nasa e ona.  o toki.  sina lukin ala lukin e pipi mama tan ni?  ona li pipi seme? 
sina toki e ni:  lukin ala.  mi sona ala. 
ona li toki e ni: pakala.  sina tawa sewi li tawa anpa poka ijo sina pi telo sewi la mi pali e ni: mi kalama musi e kalama musi lili pi ijo sewi pimeja sama kalama musi pi ijo sewi.  o tawa! 
sina tawa sewi li tawa anpa li wile toki e ni: sewi li pana ala pana e telo la soweli Winipu li kalama musi e kalama musi ni: 

mi ijo sewi suwi 
li tawa kon lon sewi laso! 
tenpo ali la ijo sewi ali 
li kalama musi kalama. 

mi ijo sewi suwi 
li tawa kon lon sewi laso! 
ona li ijo sewi lili la 
ona li pilin pona mute. 

pipi suwi li kalama pipi.  ona li pilin sin e ijo ike.  ona mute lili li weka e tomo ona li tawa kon lon sike pi ijo sewi.  tenpo la ijo ni li kama kalama musi e wan ante pi kalama musi ni la pipi wan li lon anpa nena kon pi ijo sewi li lon sewi sin. 
ijo li toki e ni: jan Kitope - pakala! - Lopin! 
sina toki e ni:  seme? 
ona li toki e ni: mi pilin li pilin li mi kama pilin e ni:  pipi ni li pipi pona ala! 
sina toki e ni: ona li pona ala pona? 
ona li toki e ni:  pona ala.  ona li pipi pona ala mute.  tan ni la mi pilin e ni:  ona li ken ala ken pali e ko suwi pona ala? 
sina toki e ni:  ona li pali ala pali e ni? 
ona li toki e ni: pali.  tan ni la mi tawa anpa. 
sina toki e ni:  kepeken nasin seme? 
soweli Winipu li pilin ala ni.  ona li jo ala e linja la ona li tawa anpa li pakala.  ni li ike tawa ona.  ona li pilin mute li toki e ni: 
jan Kitopelopin o.  sina wile pakala e sike kon kepeken ilo moli sina.  sina jo ala jo e ilo moli sina? 
sina toki e ni: jo.  taso mi pali e ni la sike kon li pakala. 
ona li toki e ni: taso sina pali ala e ni la mi wile kama ala jo e linja.  ni li pakala e mi kin! 
sina toki nasin ni la sina kama sona e lon li kepeken e ilo tawa sike kon li open. 
ona li toki e ni: pakala! 
sina toki e ni:  ni li pona ala pona?  ilo li pakala ala pakala e sike kon? 
soweli Pu li toki e ni:  ilo li pakala ala e sike kin! 
sina toki e ni: mi pilin ike mute tan ni.  sina open sin.  tenpo ni la sina pakala e sike kon.  kon li tawa lili tan sike.  soweli Winipu li tawa kon pona anpa tawa ma. 
taso luka ona li kiwen sama palisa tan ni:  tenpo mute la ona li jo e linja pi sike kon.  tenpo suno mute la soweli li wile jo e luka ona sewi lon kon.  pipi li tawa lon nena kon ona la ona li wile pana kon e ona.  mi pilin li sona ala e ni: tan ni kin la tenpo ali la nimi ona li Pu. 

jan Kitopelopin li toki e ni: toki musi li pini ala pini? 
jan toki li toki e ni: toki musi ni li pini.  taso toki musi ante li lon. 
jan lili li toki e ni: toki musi li toki ala toki soweli Pu en mi? 
jan toki li toki e ni: toki.  ona li toki kin soweli Pikele en soweli Lapi en sina ali.  sina sona ala sona? 
jan lili li toki e ni: mi sona kin.  taso mi wile sona sin la mi kama ala sona.   
jan toki li toki e ni:  tenpo suno ni la soweli Pu en soweli Pikele li wile kama jo e soweli Epalunpu. 
jan lili li toki e ni:  ona li kama ala kama jo e ona? 
jan toki li toki e ni:  kama ala. 
jan lili li toki e ni:  soweli Pu li ken ala.  ona li ken ala tan ni:  ona li jo ala e lawa pilin.  mi kama ala kama jo e ona? 
jan toki li toki e ni:  ni li kama lon toki musi. 
jan lili li tawa pi sewi en anpa e lawa. 
ona li toki e ni: mi sona kin.  taso soweli Pu li sona ike lili.  tan ni la ona li wile e ni: sina toki sin e toki musi tawa ona.  tan ni la toki musi ni li toki musi lon li lon ala sona taso. 
mi toki e ni: mi pilin e sama ni. 
jan Kitopelopin li pana e kon suli li kama jo e noka pi ijo musi soweli ona li tawa weka tawa lupa.  ona li lon lupa la ona li pali sike tawa mi li toki e ni: mi telo mi la sina kama ala kama lukin e mi lon poki telo? 
mi toki e ni: ken la mi kama. 
ona li toki e ni:  mi kepeken e ilo mosi mi la mi pakala ala pakala e ona? 
mi toki e ni: pakala ala. 
ona li tawa pi sewi en anpa e lawa.  tenpo lili kama la mi kute ona poka ijo musi soweli Winipu - Pawi Pawi Pawi.  ona tu li tawa sewi.
*setepo 

061204
2234
mi pilin ala sama sina. ni li sin lon toki-pona : toki-pona li jo 
taso e nanpa lili nimi. ni li pona tawa mi.
kalama nimi pi toki-pona li musi. jan Sonja li lukin e ona lon kon 
pi kasi nasa. nimi pi toki-pona li sama nimi pi toki mute pi jan 
lili. ni li pona kin tawa mi.
*kanso 

2235
jaki.  mi wile ala toki sama jan lili.  mi jan suli li wile toki sama jan suli.
*setepo 

2236
mi wile ala toki sama jan lili. mi jan suli
sina ken kama sona e toki Kinkon (Klingon). Toki ni li
pona tawa jan suli en tawa jan ike a.
mi jan suli. tenpo mute mute la mi sike e suno. taso
lon insa lawa mi la mi jan lili li wile musi taso.
toki-pona li ilo musi pona tawa mi.
sina musi nasin seme ?
*kanso 

2238
mi kama sona e toki sin.
*setepo 

2237
mi sona kin e toki Sinan
*setepo 

061206
2239
a. toki sin li pona tawa mi kin. tenpo pini la mi lukin e toki sin
pi nanpa lili nimi. mi wile e ni : lon tenpo mun wan la jan li ken
kama sona e toki ni. tan ni la toki-pona li pona tawa mi.
tenpo ni la mi lukin e toki sin pi nasin ni : jan li lukin e sitelen
lili pi nimi ijo pi toki ni la jan li ken sona e pilin pi nimi ni 
sina sona e toki sin pi nasin ni la sina o toki e ni tawa mi !
*kanso

2240
toki! mi kama sona e toki-pona tan ni: toki-pona li pona tawa mi.
toki li pona tawa mi. toki-pona li pona tawa mi tan: ona li sama ala e 
toki sin.
taso mi ken ala toki e ijo mute. taso mi wile kama sona e ano.
mi wile ni: wan pi sina mute anu sina mute o lawa e ni tawa mi: mi kama 
sona e toki-pona.
mi ken ala e toki mute. anu mi ken ala lukin e lipu toki mute pi toki 
lon toki-pona en toki Inli
ni li lon sewe? lon tenpo ni, mi kama sona ni
http://tokipona. esperanto- jeunes.org/ lesson/lesson11. html.
ni li pona tawa mi.
Nimi mi li Alesaner. ni li pona tawa mi: mi kama ken e sina mute.
*alesante 

2243
toki jan Jon o.
ni li pona tawa mi: mi tawa jo e lipu toki ni pi nimi ali tan sina.
mi toki suli e ni tawa sina: mi kama tan e nimi sin pi toki-pona tawa sina.
kin la mi wile toki e ni: sina wile ala wile toki ni tawa mi: mi sitelen pona ala.
jan li toki-pona pona pona li lon kulupu ni?
*alesante 

2244
mi kin wile e ni!
o pana e ni tawa mi
*setepo 

2245
sina lukin ala lukin e toki mi lon
http://tech. groups.yahoo. com/group/ saweli/
*setepo 

2246
jan Alesane o!  toki!
mi jan Setepo.  mi pona e toki sina sama ni:

In a message dated 12/6/2006 4:02:36 AM Central Standard Time, ikbenmezelf@... writes:


> toki! mi kama sona e toki-pona tan ni: toki-pona li pona tawa mi.
>
> toki li pona tawa mi. 

toki-pona li pona tawa mi tan:

tan *ni*:

ona li sama ala e


jan li ken ala ken toki e ni: sama e?  ni li pona ala pona?

> toki sin.
>
> taso mi ken ala toki e ijo mute. taso mi wile kama sona e ano.


nimi Ano li seme?

> mi wile ni: 



mi wile *e* ni:

wan pi sina mute anu sina mute o lawa e ni tawa mi: mi kama

> sona e toki-pona.
>
> mi ken ala e toki mute. 



mi ken ala toki mute.

anu mi ken ala lukin e lipu toki mute pi toki

anu mi ken ala lukin e lipu toki mute toki
>
> lon toki-pona en toki Inli.
>
> ni li lon sewe? 



sina wile ala wile toki e nimi Seme?  

lon tenpo ni,

*tenpo ni la*

mi kama sona ni:

mi kama sona *e* ni:

> http://tokipona.esperanto-jeunes.org/lesson/lesson11.html.
>
> ni li pona tawa mi.
>
> Nimi mi li Alesaner. 



*n*imi mi li Alesante/Alesana/...   toki-pona li jo ala e kalama R.  jan li kepeken e kalama L tawa R e kalama ala.  toki-pona li kepeken e sitelen lili tawa nimi pi toki-pona e sitelen suli tawa nimi nimi.

ni li pona tawa mi: mi kama ken e sina mute.

... mi kama *sona* e sina mute.
*setepo

2247
toki! 
jan li ken ala ken toki e ni:  mi sona e jan? 

2249
mi lukin e ni. taso ... mi sona e ijo ala !
*kanso

2250
sina sona ala e seme?
*setepo 

061207
2251
nimi ali pi toki-pona li jo e pilin mute. tan ni la mi pilin e ni: jan li ken toki e ni: mi sona e jan.
*moku	

2252
jan Moku o!   
sina pali e ijo pona tawa mi.  tan ni la mi wile e ijo pona tawa sina.
*setep0 

2253
ja Setepo o! toki!
ni li pana e pilin pona tawa mi: sina pona e lupi mi.
mi lukin pona e ona li kama sona e mute kepeken ona.
kepeken toki Ano la mi wile toki e ni: ona.
mi sona e ni tan pona sina pi toki mi: ona pona la mi kepeken mute e 
nimi E. ona pona lili la mi kepeken lili e nimi E.
tenpo pini la mi lukin e lipu sona pi toki-pona li lukin e ni: jan toki 
ala sama ni: 'toki li sama ala e toki ante'.
jan toki sama ni:'toki li sama ala toki ante'.
mi jo e pilin pona pi ni: lon kulupu ni la mi kama sona pona e toki-pona.
nimi pona pi tawa,
*alesante 

2255
mi ken pona tawa tomo kulupu pi nimi 'saweli'. taso mi
sona e ijo ala.
tenpo ni la mi wile lape.
*kanso 

2256
tenpo ali la ona li pali pona tawa mi.

> > >
> > > http://tech.groups.yahoo.com/group/saweli/
>
> mi ken pona tawa tomo kulupu pi nimi 'saweli'. 



'ken pona tawa' li seme?  sina wile ala wile toki e 'ken tawa pona'?  mi sona ala pona.

taso mi
> sona e ijo ala.



o lukin e toki pi nimi Latejami.  mi pali e toki Saweli tan toki Latejami pi jan LikatoMono.

> tenpo ni la mi wile lape.


o lape pona!

> jan Kanso
*setepo

061208
2257
sina pilin pona. kulupu nimi 'ken pona tawa' li pona
lili taso. kulupu nimi 'ken tawa pona' li pona mute.
*kanso 

2258
pipi musi en pipi pali li jan pona.
lon tenpo seli ali la pipi pali li pali mute li pali e tomo.
lon tenpo sama la pipi musi li musi li toki lon kalama musi.
tenpo lete li kama. pipi musi li jo ala e tomo li tawa sinpin tomo pi 
pipi pali li toki e ni : 'mi pilin lete. o open e lupa. mi wile awen 
lon tomo sina.' taso pipi pali li toki e ni :
'lon tenpo seli ali la sina toki lon kalama musi. 
tenpo ni la o tawa lon kalama musi ! '
*kasnso 

2259
pona a. musi a. sina ken ala ken weka e nimi 'lon' lon kulupu nimi 'lon tenpo seli ali la'?
*kipo 

2260
mi pilin pona tan ni : sina lukin e sitelen toki mi !
ken la jan li ken weka e nimi 'lon'. mi sona ala pona.
mi wile toki e ni : tenpo ni li awen mute (Esperanto :
dum la tuta somero ; Fr. : pendant tout l'été ; (in my
plain) English : during the whole summer)
danci/danser/ to danse : tawa musi
taso kanti/chanter/ sing : ?
kulupu nimi 'toki musi' li pona ala tawa mi li ken
toki e pilin ante (déclamer/to recite) kin.
tan ni la mi sitelen e kulupu nimi 'toki lon kalama
musi' en 'tawa lon kalama musi'
taso sina jo e pilin ante e pilin pona la o toki e ni
tawa mi !
*kanso 

2261
tenpo mute la mi toki e ni taso: 'all summer' anu 'all summer long'. 
ni li sama ala sama?
*setepo 

2262
nimi ali kin pi toki-pona li ken toki e pilin mute! a a a!
jan mute li pilin e ni:  tan ni la toki-pona li toki-pona.
*setepo 

2263
jan li ken sona e kulupu nimi pi 'toki lon kalama musi' sama ni: 
(((toki lon) kalama) musi). 
kulupu nimi pi nanpa tu li sama.  jan li ken sona e ona sama ni: 
(((tawa lon) kalama) musi).
sina wile ala e ni la ona li pona ala.
*setepo 

2264
mi pilin e ni: nimi 'lon' li pali e kulupu ante li sama e nimi 'tawa': kulupu 'toki (lon (kalama
musi' li sama kulupu 'pana (tawa (jan moku'
*kipo 

061209
2265
ni li lon. toki mi pi jan lili li toki Tosi. jan li
ken toki e ni lon toki Tosi : 'den ganzen Sommer
lang'. tan ni la mi pilin e ni : nasin toki ni li kama
tan toki Tosi li pona ala lon toki Inli.
*kanso 

2266
ni li lon kin. taso mi wile kepeken kin e kulupu nimi
'kalama musi' lon toki ni.
*kanso 

2267
mi sona pona. kin la kulupu nimi 'toki lon kalama musi
' li ken toki e ni : 'paroli pri muziko', 'talk about
music' etc.
ken la mi wile ante e pini pi toki mi li sitelen :
'tenpo seli la sina toki musi. tenpo ni la o tawa musi
!'
mi pana e pilin pona mi tawa sina ali : sina kama e ni
: mi ken pona e toki mi !
*kanso 

2268
mi pona e toki mi lon nasin ni :
pipi musi en pipi pali li jan pona.
tenpo seli ali la pipi pali li pali mute li pali e
tomo. tenpo sama la pipi musi li musi li toki musi.
tenpo lete li kama. pipi musi li jo ala e tomo li tawa
sinpin tomo pi pipi pali li toki e ni : 'mi pilin
lete. o open e lupa. mi wile awen lon tomo sina.' taso
pipi pali li toki e ni :
tenpo seli ali la sina toki musi. 
tenpo ni la o tawa musi ! '
*kanso 1

2269
taso nimi pali li lon ala.  nimi sinpin* li poka e nimi ijo la nimi pali li wile lon kin.
*setepo  


jan li ken ala toki e ni la jan li toki e ni kepeken nasin seme?
*setepo 

061213
2274
tan lupa pi tomo pali mi la mi ken lukin e nena ma pi kasi palisa 
pimeja (Schwarzwald, Nigra Arbaro, Forêt-Noire, Black Forest).
taso ko pi telo lete li lon ala.
ni li ike tawa mi li kama tan ni : ma li seli. taso tan seme la ma 
li seli ? - jan mute li lon ma li pali mute li seli e kon e telo e 
ma e ali.
tan ni la o pali e ijo pona tawa ma : o pali lili o musi mute !
ken la ni li kama : ko pi telo lete li anpa. tenpo kama ni la mi ken 
lukin sin e walo lon sewi pi nena ma li pilin pona.
mi wile e ni : tenpo lete o pona o musi tawa sina ali !
jan Kanso
P.S. : mi sitelen e ni tan tomo pali mi. taso mi pali ala li musi 
mute ! a a a.
*kanso 

061214
2275
kulupu pali pi kama sin 'BBC' li toki e ni :
tenpo pini la jan mute li lon ma lon ma tomo lili.
tenpo suno ni la jan wan pi jan tu li lon ma tomo suli.
tenpo kama la jan mute li lon ma tomo suli. jan mute lili taso li awen 
lon ma tomo lili.
mi pilin e ni : jan pi ma tomo suli li ken ala kute e kalama musi pi 
waso ali lon ma pi kasi palisa. ni li ike tawa ona. tenpo kama lili la 
ma tomo suli pi ma ali li lukin sama ma tomo pi sitelen-tawa 'Soylent 
Green' (Richard Fleischer, 1973) anu pi sitelen-tawa 'Brazil' (Terry 
Gilliam, 1985).
ike a.
*kanso 

2276
jan mute li nasa lon tomo pali mi. ona li nasa tan ni : jan lawa pi mi 
mute li ike. taso mi ali li jan pali pi kulupu lawa pi ma Kanse. tan 
ni la jan lawa pi mi mute li ken ala weka e jan pali. ni li musi mute 
tawa mi. mi pilin pona tan ni : mi jan lawa ala.
a a a.
*kanso

2277
tenpo mute la mi sike e suno. utala suli pi nanpa tu li pini la mi 
tawa tan sike mama.
mi jan lili la nanpa pi tomo-tawa li lili. ilo pi sitelen-tawa li lon 
ala. soweli mute li lon nasin. jan li tawa kepeken noka anu kepeken 
ilo tawa pi sike tu. jan lili li ken musi lon nasin en lon ma. jan 
suli li awen ala e ona.
taso tenpo suno ni la ali li ante. ali li suli li musi ala. jan lili 
li jo e lon suli. ona li ken musi taso kepeken ilo sona.
ike a.
*kanso 121406

061215
2278
mi pilin e ni: jan pi ma tomo suli li pilin ike tan jan ante. tan ni
la ona li open ala e lupa tomo.
tenpo pini la mi kama tawa jan pona tu. mi mute li wile lukin e musi.
taso jan pona tu li lon ala tomo ona. tan ni la ona li toki tawa mi:
'o kama tawa tomo mi. lupa li open'. mi kama lon insa tomo ona li
open e ilo pi lukin musi li awen. tenpo kama lili la ona kin li kama.
ni li pona tawa mi. (mi mute li lon ma tomo pi suli lili, lon ma tomo
Jetepo lon ma Wensa)
mi wile e ni: jan ale li pilin pona tan jan ante...
*manu 121506

061219
2279
toki sina li pona mute tawa mi. taso ma lete pi ma
Elopa li sama ala ma ante pi ma Elopa. nanpa jan li
lili. jan li jo e ali anu e mute pona. tan tenpo pini
mute la jan pi ma lete pi ma Elopa li kama sona e ni :
utala li lon la jan ali li moli lon tenpo lete. tan ni
la jan pi ma lete pi ma Elopa li toki li lukin e nasin
lon pona tawa ona kin en tawa jan ante. nasin ni li
pona. taso nasin ni li pali taso lon ma pi nanpa jan
lili.
ma mute li jo e nanpa jan suli. jan ni li wile lon la
ona li wile utala e jan poka. ike a.
jan pi ma Palata (Intija) li mute kin. taso ona li jo
e nasin pona tawa ni : jan ali li ken lon kulupu.
nasin li ni : jan li kepeken ala e wawa. taso nasin ni
li suli li pona ala tawa jan pi ma ante.
pakala !
*kanso 121906

061222
2281
toki !
sina lukin e toki ni la sina ken pana mute e kon pona !
lon ma tomo Paki (Paris) la jan tu li lon tomo-tawa kulupu li awen e 
tenpo tawa. jan wan li toki e ni : 'mi tawa ma Pesije. sina tawa 
seme ?'. jan ante li toki e ni : 'mi tawa ma Italija.
jan wan li toki sin : 'nasa a. jan pali pi tomo-tawa kulupu li sona 
mute. tomo-tawa kulupu ni li ken tawa nasin tu lon tenpo sama !'
a a a.
*kanso 122206

2282
toki!
tenpo kama lili la kama kulupu pi toki Epelanto tu li lon. mi wile
sona e ni: jan pi toki-pona mute li tawa ala tawa?
mi tawa kama kulupu Iso lon ma Tosi. jan Niko li kama kin. mi sona kin
e ni: jan Male li tawa kama kulupu Aso lon ma Posuka.
*mila 122206

2283
toki Epelanto tu li seme?
toki Epelanto li wan.
*batlle 122206

2284
mi pilin e ni: kulupu nimi 'kama kulupu pi toki Epelanto tu' li sona e ' kulupu kama tu pi toki
Epelanto' aun '((kk)(pi (tE)))2 li sona ala e '((kk)(pi(t( E2)))'
*kipo 122206

2285
kulupu pi toki Epelanto li mute li tu taso ala
*batlle 122206

2286
lon a. taso jan Mila li sona e ni: tenpo kama lili la kulupu tu li kulupu lon ma
Elopa
*kipo

2287
tenpo pi sike suno la, kama kulupu mute li kama.
taso jan Mila li toki lon kama kulupu tu. tenpo
kama lili la, tenpo lete ni la, kama kulupu ni tu li kama.....
mi pilin e ni. taso mi sona ala.
jan Mila o, sina toki lon kama kulupu tu seme?
*jimhenry 122206

2288
a a a. mi sona.
mi pana e nimi ni: musi kulupu
mi tawa ala tawa musi kulupu pi toki Epelanto. taso mi tawa tomo pi jan pona pi toki Epelanto. ni li pona a!
o pilin pona lon musi kulupu!
*batlle 122206

2290
mi wile kepeken e nimi ni: kama kulupu *pi nanpa* tu pi toki Epelanto.
toki Epelanto li lon wan taso.  taso kama kulupu mute li ken lon.
*setepo 122206

2291
mi sona pona e toki Epelanto.  taso mi kute e toki ni la ni li nasa tawa mi
*setepo 122206

061223
2292
a.ni li ike... toki Epelanto li kalama pi pona en musi tawa mi. taso toki-pona li nasa lili e lawa mi e pilin mi... :S taso toki ni li musi kin :) toki-pona en toki Epelanto li toki pi pona en musi :)
*mimoku 122306

2293
toki mute li lon, a!
mi wile toki pi kama kulupu Iso en kama kulupu Aso.
ni li pona tawa mi: jan Mimoku li kama.
*mila 122306

061224
2294
mi kama ala tawa kama kulupu pi toki Epelanto. taso mi wile e ni:
sina mute li musi mute :)
*manu 122406

2295
mi sin e toki-pona.  mi ala sona mute, taso mi lukin.  mi toki-pona e toki en kama toki Inli tawa lili jan. 
*xen 122406

2296
toki jan Sen o. nimi ante li lon monsi pi nimi awen. ni li lon: 'sona ala' en 'jan lili' ken la
ni li lon: mi toki...li kama toki.
*kipo 122406

061225
2297
nasin pona li mute
*xen

2298
taso nasin pi toki-pona li lili :). o lukin pona e nasin pi toki-pona. o kama sona pona kin e ni.
tenpo pona pi jan lili Jesu!
*mimoku 122506

22??
jan ale pi toki-pona o, toki! mi wile e ni: kama lon pi jan Kolisu
en tenpo sike sin pi nanpa 2007 li pona mute mute tawa sina!
kama kulupu Ijoko ni lon ma tomo "Salajewo" la mi toki mute e toki-pona
tawa jan ante lon tenpo pi nanpa wan. mi pilin pona tan ni:
jan sin pi pona en sona li kama jan pona mi, jan sin li kama sona
e toki-pona kepeken mi, jan ali li musi.
ali ni li kama tan toki-pona. tan ni la toki-pona li pona! a a a! :-)
mi wile e ni: mi en sina li kama kulupu lon tenpo kama lili! jan Male
*male 122406

061227
2299
nanpa nasin. jan li kukin e nanpa nasin pi 'Toki IO'.
*lenadi 122706

2300
nasin nanpa pi toki Io li nasa li ike.   
ona li ike tawa mi.
*setepo 122706