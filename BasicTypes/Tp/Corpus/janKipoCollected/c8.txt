801
ni li pona mute: jan Doug en jan Marcelo (en jan Silverwings?)
li pali e lipu pi kama sona kepeken toki Epanja.
sina mute li wile kepeken e lipu pi jan Pije e lipu mi.
lipu mi li toki ante taso ala. mi pana e toki pi kama sona sin
tawa lipu pi kama sona kepeken toki Epelanto.
*jim henry

802
kulupu pi sona toki li kama sona e ni: kulupu Pirawan pi ma Pasila
li kepeken e nanpa lili. ni li pali e ni: jan li pilin e ni:
jan Sapiju en jan Wopu li pona.
*damian

804
a a a! mi jan Ke lon toki-pona. mama Sonja pi toki-pona li kama ala
lon kulupu toki pi toki-pona la mi kin pana e toki Kanse tawa lipu pi
kama sona pi toki-pona. mi ken ala ken pana e toki Epelanto poka sina
anu toki Epanja. mi sona mute e toki Pilipina la mi pana kin e
Pilipina. (mi kama sona e toki Pilipina tan ni: mi jan Pilipina.)
ke

070821
806
toki!
mi jan Nachete. mi mije Epanja.
mi wile kawa sona e toki-pona.
toki-pona li pona tawa mi :)
ni li toki suwi.
mi wile toki tawa sina kepeken e toki-pona.
mi tawa!
*nachete

809
tenpo pini la mi pana e lipu sona pi jan Pije pi nanba luka luka tu tu
e lipu lawa pi lipu sona tawa toki Epanja ike lili. mi jo e lipu.
jan li lon ala lon li toki e toki Epanja tan tenpo pi jan lili lili li
wile pona e toki Epanja mi? ali li pona la mi pana e lipu sona pi
nanba ante tawa toki Epanja.
mi tawa,
*tako

040822
810
o kama pona tawa kulupu mi mute pi toki-pona! mi pilin pona tan ni:
mi kama sona e jan Nakete! tenpo suli la o awen pona!
*ke

811
nimi "li" li wile toki ala. lon la nimi "li" li tu e kulupu nimi.
nimi "li" li wile toki e ni: "nimi tenpo li kama lon ni." jan li
toki e kulupu nimi kepeken nimi "mi" anu nimi "sina" la jan li wile
ala kepeken e nimi "li".
*pita

040822
toki!!!
kama sina li pona tawa mi kin!
sina toki-pona. :)
mi wile sona e ni: jan Epanja mute li lon ala lon ni?
mi jan Kataluna. mi lon ma tomo Paselona. jan pi toki-pona li lon ala lon ma
tomo ni?
a! tenpo suno pini wan la mi toki kalama tawa jan tu pi tokipona kepeken ilo pi
ilo sona!!! ni li pona mute!
jan Kowi li jan Corey? :)
(jan Kowi o, mi pilin pona ala tan ni: mi ken ala toki tawa sina)
(a! mi wile e ni: sina pona e sitelen mi. :)
mi tawa!
*lluisbatlle 082204

049823
814
ken. taso, o pali e pali pona. sina wile pali e lipu pi kama sona
kepeken toki Epelanto la, o toki e ni tawa mi: sina wile pali
e lipu sona pi nanpa seme?
*jim henry

815
o lukin! mi pali e toki awen pi jan Akapeli Pin kepeken toki-pona.
mi pakala la o pona!

o lon pona!

jan Pita

pali suli pi jan Akapeli Pin
sitelen pi jan Maka Tuwen

sitelen lawa nanpa wan

sina lukin ala e sitelen pi nimi "pali suli pi jan Tama Saja" la
sina kute ala e nimi mi. taso ni li suli ala. jan Maka Tuwen li
sitelen e ni. lon mute la ona li toki e lon. tenpo lili la ona li
toki suli e ijo mute lili. taso tenpo mute la ona li toki e lon. ni
li suli ala. mi sona e jan mute. tenpo lili la ona mute ale li toki
kepeken lon ala. jan sama mama Poli en meli jan moli en jan Meli kin
li toki kepeken lon ala. sitelen ni li toki e jan sama mama Poli e
jan Meli e meli jan moli Takala. jan Poli li jan sama mama pi jan
Tama. sitelen ni li toki e lon mute. taso tenpo lili la ona li toki
e lon ala. tenpo pini lili la mi toki e ni.

sitelen ni li pini kepeken nasin ni: jan ike mute lili li kama jo e
mani pi jan ante li pana e ona lon insa lupa suli ma. jan Tama en mi
li lukin li kama jo e mani. mi tu li jan pi mani mute. mi tu li kama
jo e kiwen jelo mute. mi tu li pali e nena kepeken mani ni la ona li
suli mute. jan suli Tasa li pana e mani mi tu lon insa tomo mani.
kepeken nasin ni la mani li pali e mani sin. tenpo suno ale la mi tu
li kama jo e mani mute lili. jan li ken kepeken mani mute ni kepeken
nasin seme? jan ala li sona. meli jan moli Takala li kama jo e mi li
jan lili e mi. ona li wile e ni: mi kama sona e nasin pi jan lili
pona. taso tenpo ale la ona jo e mi lon insa tomo. ni li pali mute
tawa mi tan ni: ona li pona mute li jaki ala lon nasin ale ona. mi
kama nasa la mi tawa. mi kama jo kin e len jaki mi li mi pilin pona
mute. taso jan Tama Saja li lukin li kama jo e mi li toki e ni: ona
li wile pali e kulupu jan ike. ona li toki kin e ni: mi tawa lon
tomo kin li kama sona e nasin pi jan pona la mi ken kama insa kulupu
ni. tan ni la mi tawa tomo kin.

meli jan moli li pana e telo oko tan mi li pana tawa mi e nimi pi
soweli suwi sona nasin ala. ona li pana tawa mi e nimi ante mute
kin. taso ona li wile ala pali ike tawa mi. ona li pana kin e len
sin tawa mi. mi ken taso pana mute e telo selo. mi pilin sama e ni:
mi lon insa ijo lili mute. meli nasa ni li pali kin e ijo sama. ona
li kalama la jan wile kama tawa moku. jan li kama lon supa moku la
jan li ken ala kama moku. tenpo nanpa wan la ona li anpa e lawa ona
li toki e lili wawa ala. tenpo pini taso la jan ken moku. moku ni li
jaki ala. taso ona li pali wan wan e moku. ni li ijo jaki taso. moku
ante li pona tawa mi. moku mute li kama wan lon poki la telo ona
mute tawa mute. ni li pona moku.

moku pini la ona li kama jo e sitelen ona li toki tawa mi e toki
awen pi jan Mose en kasi telo. mi wile mute kama sona e nasin jan
Mose. taso tenpo lili pini la ona li toki e ni: tenpo pini mute mute
la jan Mose li moli. tenpo ni la jan Mose li pona ala tawa mi. jan
moli li suli ala tawa mi.

tenpo lili pini la mi wile moku e kon jaki. mi toki e ni tawa meli
jan moli: mi ken ala ken. taso mi ken ala. ona li toki e ni tawa mi:
pali ni li ike li jaki. ona li toki e ni: mi wile pini moku e ona.
jan mute lili li pilin sama nasin ona. ona mute li sona ala e ijo.
taso ona mute li wile pakala e ijo. meli jan moli li toki e toki
awen pi jan Mose. taso jan Mose li jan ala pi kulupu mama pi meli
jan moli. jan Mose li pana pona ala tawa jan pi tenpo ni. ona li
moli. taso mi pali e ijo pona la meli ni li pilin ike tawa mi. kin
la ona li moku e ko kepeken nena. taso ni li pona tan ni: ona li
pali e ni. jan meli sama ona li jan Wason. ona li sama palisa li jo
e tenpo sike mute li jo ala e mije li jo e ilo oko. tenpo lili pini
la jan Wason li kama lon jan sama ona. tenpo ni la ona li kama tawa
mi li sona e nasin sitelen-tawa mi. tenpo mute lili la ona li pana e
pali tawa mi. tenpo pini la meli jan moli toki e ni tawa ona: ona o
pini. mi ken ala pali e mute kin. tenpo ni la ala li kama li mi
pilin ike li mi kama tawa mute lili. jan Wason li toki e ni tawa mi:
jan Akapeli o pana ala e noka lon supa sewi. lon supa monsi la o
anpa e sijelo. jan Akapeli o palisa lon supa monsi. tenpo lili pini
la ona li toki e ni: jan Akapeli o open mute ala e uta en luka. sina
wile ala pali pona tan seme? tenpo ni la ona li toki tawa mi e nasin
pi ma ike. mi toki e ni: mi wile tawa lon ma ni. tan ni la ona li
pilin ike. taso mi wile ala pakala e ona. mi wile taso tawa ma ante
li lukin e ante. ma ni anu ma ante li suli mute tawa mi. ona li toki e
ni: toki mi li ike. jan li pana e ma ale tawa ona la ona li toki ala
e toki mi ni. ona li wile pali e ijo pona taso tan ni: ona li wile tawa
lon ma pona. taso mi pilin e ni: ma ni li jo ala e pona tawa mi. mi
pali e pilin awen ni: mi wile ala tawa lon nasin ma ni. taso tenpo
ala la mi toki e ona tan ni: pakala taso li kama tan ni. ni li pali
ala e pona.

tenpo ni la ona kama toki li toki kin tawa mi e nasin ma pona. ona
toki e ni: ma ni la jan li wile taso kalama kepeken ilo linja li
kalama musi uta. mi pilin ala suli tan ona. taso tenpo ala la mi
toki e ona. mi toki e ni tawa jan Wason: ona pilin ala pilin e ni:
jan Tama li tawa ala tawa lon ma ni. ona li toki e ni: ken mute la
jan Tama li tawa ala lon ma ni. mi pilin pona tan ona tan ni: mi
wile lon poka jan Tama.

tenpo sin la jan Wason li pakala mi. mi pilin wala ala li pilin ike.
tenpo lili pini la jan li kulupu e jan pimeja li toki tawa jan sewi.
tenpo ni la jan ale li tawa li kama lape. mi jo e palisa suno li
tawa lon tomo mi li pana e palisa suno lon supa. mi tawa lon supa
monsi poka lupa tomo li wile pilin e ijo pi pilin pona. taso ni ona
kama. mi pilin ike mute li wile mute moli. suno lili mute li suno.
kasi li tawa kalama kepeken nasin sama pilin ike. mi kute e waso lon
ma ante. ona li mu tan jan moli. waso ante li mu ante. soweli tomo
li mu tan jan kama moli. kon tawa li wile toki wawa ala tawa mi.
taso mi ken ala sona. tan ni la sijelo mi li kama lete li kama tawa
mute. tenpo ni la mi kute kalama pi jan moli. tenpo mute lili la jan
moli li wile toki e pilin ona. taso jan li ken sona ala. tenpo pini
la jan moli li ken ala pilin pona lon insa lupa moli. tenpo pimeja
ale la ona li wile tawa kepeken pilin ike. mi kama pilin ike mute.
mi wile e jan poka mi. tenpo lili pini la pipi kama tawa lon monsi
sewi mi. mi tawa e ona kepeken luka pini mi. ona li tawa anpa lon
suno. mi wile kama jo e ona tan suno. taso ona li lili. jan ale li
sona e ni: lili li moli kepeken nasin ni la ijo ike li kama tawa
sina. mi wile ala kute e ni. mi kama pilin ike. sijelo mi tawa mute.
len mi li weka lili tan mi. mi sewi li tawa sike tenpo tu wan li
pana e luka lon sinpin tenpo tu wan. tenpo la mi kama jo e linja
lawa lili li pana sike e linja lili tan ni: ni li weka e jan wawa
ike. taso mi sona wawa ala. jan li lukin li kama jo e kiwen pi noka
soweli la jan li wile pana e ona lon sewi lupa tomo. taso jan li
kama ken ala lukin e ona la jan li pali e pali mi. taso mi kute ala
e ni: sina moli e pipi la sina wile pali sama ni. mi sona ala e ni:
pali mi li weka e ike.

sijelo mi li tawa wawa la mi anpa kin lon supa monsi li kama jo e
ilo moku kon jaki tan ni: tenpo ni la tomo li awen sama moli. mi
moku e kon jaki la meli jan moli li sona ala. tenpo mute pini la mi
kute e ilo tenpo lon ma tomo. ona li kalama tenpo luka luka tu tu.
tenpo ni la ale li kama awen kin li awen mute. tenpo lili la mi kute
e ni: kasi lili li pakala li kalama lon pimeja lon kasi. ijo li kama
tawa. mi tawa ala li kute. mi ken kute e mu lon anpa ni. kalama ni
li pona! mi mu kin wawa ala mute. mi pini e suno li tawa lon selo
lupa li tawa lon supa tomo poka lili. kepeken kalama ala la mi tawa
lon supa ma li tawa lon insa kulupu kasi. pilin mi li lon tan ni.
jan Tama li lon ni li wile lukin e mi.
*pita

040824
817
mi toki e ni lon pona mute: mi pali pona e pali. mi ken tawa lipu pi
kama sona pi jan Pije tawa pana e lipu tawa toki Epelanto.
*ke

818
pona! tenpo ni la, mi pali e lipu pi nanpa luka luka wan. sina wile pali
e lipu tu wan ni. tenpo kama la, mi pali e lipu ante tu wan.
*jim henry

lipu pi kama sona kepeken toki Epanja en toki Epelanto
pona! tenpo ni la, mi pali e lipu pi nanpa luka luka wan. sina wile pali
e lipu tu wan ni. tenpo kama la, mi pali e lipu ante tu wan.
*jimjenr7 082404

040825
821
jan Pita li toki e ni:
mi toki e ni tawa ona: "sina wile ala wile e moku?"
pona.
mi pilin e toki-pona." = I think about toki-pona.
"mi pilin ike tan ali mani." = I feel bad about the money-all.
"mi pilin pona tan pona sijelo sina." = I am happy about your
good health.
? mi toki ala e pona sijelo mi tawa ona.
mi toki e ni tawa ona lon pona sijelo ona: "sijelo sina li pona ala pona?"
*jimhenry 082504

040826
822
sina jo e lipu lon toki-pona la lipu sina li ken lon lipu ni:
*sonja

ex page?
Just to get a hang of toki-pona, I translated the first couple opening pages of Thomas Reid's Inquiry and Essays to toki-pona and back:

    jan Tomasu Le : wile sona lipu toki lili. wan: tenpo ni - nasin sona pi jan Descartes en jan Malebranche en jan Locke.

Section One: Introduction - The epistemology of Descartes, Malebranche, and Locke.

    ken la toki e ni: nasin sona pi tenpo ni li ike. nasin sona pi tenpo ni sama ala sama e sona nanpa? sona nanpa en sona pi suno lili pi sewi en sona suno li sona pona li ken ante ala. taso nasin sona ante ala ante? sona pona ala la ale li pimeja tawa mi mute.

Maybe it could be said: our present epistemology is complicated. Is the current epistemology like mathematics? Mathematics, astronomy (the study of little lights in the sky), and optics (the study of light) are well known and unchanging. But is our philosophy unchanging? Without common sense, all becomes dark to us.

    jan Descartes li wile pona e nasin sona ni. ona li weka e ma selo li jo e insa e lawa. ona li lon li jo ala e tan pona la ona li sona ala e ni. jan Descartes toki e ni: jan li sona la jan li lon tan sitelen lawa nasa ni. taso mi sona la mi lon ala lon kin? mi lon la mi sona ala sona kin? ni li sona sike.

Descartes wanted to fix this, so he threw away the external world (outside earth) and held on to the mind and the inner self. If he existed, yet had no good reason for thinking this, he did not believe it. Descartes says this: If man thinks, man exists, because of this drunken dream. But if I think, do I not already exist? If I exist, do I not already think? This is circular reasoning.1
*everything2 082404

sitelen lon toki-pona tan mi
(My translations into toki-pona)
    * sona wile tan jan Eloto (Herodotus: The Histories)
    * jan lawa pi jan Eta tan jan Kote (Goethe: Erlkönig)
    * sama li sama tan jan Kote (Goethe: Gleich und Gleich)
    * sitelen mute anta li kama (More to follow) 
*damian lord 082494 = temon

ale ken sona e ken pali jan tan ni: jan Eloto lon ma tomo Alikanaso li wile e ni: sina lukin sitelen e sona wile ona ni. jan mute pi insa ma Elena kin en jan mute pi selo ma Elena kin li pali e pali suli mute. pali mute ni li kama jo e pilin suli pona la, ona li sitelen ni. kulupu tu li utala kin, ona li sitelen.

   1. jan sona mute pi ma Ilan li toki e ni: jan pi ma Poniki li open e utala. kulupu ni li kama tan lon ma poka telo suli nimi Palata. ona li tawa ma poka telo suli nimi Mesitewane. ona li awen lon ma ni poka telo suli Mesitewane. tenpo sitelen ni la ona li awen lon ma ni. ona li wile pana mani e ijo la, ona li tawa ma tomo mute lon ma selo poka telo suli. ona li jo e ijo mute. ijo li kama lon ma Masu kin li kama lon ma Asulija kin. ma tomo ante li suli lili. ma tomo Ako li suli mute lon ma nimi Elena la, ona li tawa ma tomo Ako kin. ona li lukin e ijo pana mani lon ma tomo Ako. tenpo kama lili la ona li jo e ijo lili taso. meli mute li wile lukin e ijo. meli mute li kama tawa poka telo. jan Inako li jan lawa pi ma tomo Ako. jan sitelen pi ma Elena en ma Ilan li toki sama e ni: meli lili ona li nimi Ijo. jan Ijo en meli mute li lon poka telo poka monsi tomo-tawa-telo. ona li wile e ijo. ona li jo mani e ijo. tenpo kama lili la jan tomo-tawa-telo pi ma Poniki li toki tawa jan ma Poniki anta. tan ni la ona Poniki li tawa jo wawa e meli mute. meli li tawa weka. ona Poniki li jo e jan Ijo e meli anta. ona Poniki en meli li tawa lon insa tomo-tawa-telo. tenpo ni la ona mute li tawa ma Masu.
   2. sona sitelen pi jan lon ma Ilan la, jan Ijo li kama tan tawa ma Masu. jan ma Elena li sitelen e sona anta. ni li pali ike nanpa wan. tenpo kama lili la jan Elena li kama tawa ma tomo Sile lon ma Poniki. jan ma Ilan li sitelen ala e e nimi pi ma kama tan. jan Elena li jo wawa e meli lili pi jan lawa. nimi ona meli li Elopa. jan Elena li pali sama jan Poniki. tenpo kama lili la jan Elena li pali e ike. jan Elena li tawa ma tomo Aje lon ma Koki kepeken tomo-tawa-telo utala. ma tomo Aje li lon nasin telo Pasi. mani li pona ala tawa ona. tan ni la ona li jo wile wawa e meli lili pi jan lawa lon ma tomo Aje. meli lili li nimi Meteja. jan pi jan lawa li tawa ma Elena.ona li toki e ni: mama mije pi jan Meteja li wile e kama pi jan Meteja tawa ma Koki e mani tawa pona. jan Elena li toki ni: jan Ijo tan ma tomo Ako la, sina li pana ala e pona tawa mi. mi wile ala pana e mani tawa pona e jan Meteja.
   3. sitelen ni toki kin mute. tenpo kama lili la, jan Pali li kama sona e sitelen ni, li mije lili pi jan Pijan. jan Pali li wile jo wawa e meli lon Elena. ona li pilin ni: mi ken jo wawa e meli la, ike li kama ala tawa mi. mi ken pali e ike. tan ni la ona li jo wawa weka e jan Elen. 
*temon 082494

toki-pona 	toki Tosi/Deutsch 	toki Inli/English
tenpo pimeja la jan seme li tawa? 	Wer reitet so spät durch Nacht und Wind? 	Who rides so late through the grisly night?
mama mije en mije lili li tawa. 	Es ist der Vater mit seinem Kind. 	'Tis a father and child, and he grasps him tight;
mije lili ona li poka, li poka. 	Er hat den Knaben wohl in dem Arm, 	He wraps him close in his mantle's fold,
mama li jo e mije lili, li seli poka. 	Er faßt ihn sicher, er hält ihn warm. 	And shelters the boy from the piercing cold.
-
	
-
	
-
mije lili mi, sina wile ala lukin tan seme? 	Mein Sohn, was birgst du so bang dein Gesicht? 	My son, why thus to my arm dost cling?
mama mi, sina lukin ala lukin e jan lawa ike? 	Siehst Vater, du den Erlkönig nicht! 	Father, dost thou not see the Erlie-king?
jan Eta li jo e len lawa e len suli. 	Den Erlenkönig mit Kron' und Schweif? 	The king with his crown and his long black train!
kon telo li lon, mije lili mi. 	Mein Sohn, es ist ein Nebelstreif. 	My son, 'tis a streak of the misty rain!
-
	
-
	
-
"sina lili suwi, o tawa poka mi! 	Du liebes Kind, komm geh' mit mir! 	Come hither, thou darling! come, go with me!
sina musi pona kepeken mi. 	Gar schöne Spiele, spiel ich mit dir, 	Fine games know I that I'll play with thee;
kasi kule mute li poka telo. 	Manch bunte Blumen sind an dem Strand, 	Flowers many and bright do my kingdoms hold,
mama meli mi li jo en len jelo." 	Meine Mutter hat manch gülden Gewand. 	My mother has many a robe of gold.
-
	
-
	
-
mama mi, sina kute anu seme e ni? 	Mein Vater, mein Vater, und hörest du nicht, 	Oh father, dear father! and dost thou not hear
jan lawa pi jan Eta li toki tawa mi. 	Was Erlenkönig mir leise verspricht? 	What the Erlie-king whispers so low in mine ear?
ike ala, ike ala, mije lili mi. 	Sei ruhig, bleibe ruhig, mein Kind, 	Calm, calm thee, my boy, it is only the breeze,
kon li tawa lon lipu kasi. 	In dürren Blättern säuselt der Wind. 	As it rustles the wither'd leaves under the trees!
-
	
-
	
-
"jan lili suwi, sina wile ala wile tawa? 	Willst feiner Knabe du mit mir geh'n? 	Wilt thou go, bonny boy! wilt thou go with me?
meli lili mi li wile musi tawa sina. 	Meine Töchter sollen dich warten schön, 	My daughters shall wait on thee daintilie;
tenpo pimejo la ona li musi mute. 	Meine Töchter führen den nächtlichen Reihn 	My daughters around thee in dance shall sweep,
tenpo kama lili la sina lape." 	Und wiegen und tanzen und singen dich ein. 	And rock thee, and kiss thee, and sing thee to sleep!
-
	
-
	
-
mama mije mi, sina lukin ala lukin 	Mein Vater, mein Vater, und siehst du nicht dort 	O father, dear father! and dost thou not mark
e meli lili pi jan Eta lon pimeja kin? 	Erlkönigs Töchter am düsteren Ort? 	Erlie-king's daughters move by in the dark?
mije lili mi, mi lukin kin pona 	Mein Sohn, mein Sohn, ich seh'es genau: 	I see it, my child; but it is not they,
e kasi mute lon walo pimeja. 	Es scheinen die alten Weiden so grau. 	'Tis the old willow nodding its head so grey!
-
	
-
	
-
"mi olin e sina. mi jo ala 	Ich lieb dich, mich reizt deine schöne Gestalt, 	I love thee! thy beauty, it charms me so;
e sina la, mi kepeken e wawa!" 	Und bist du nicht willig, so brauch ich Gewalt! 	And I'll take thee by force, if thou wilt not go!
mama mi, ona li jo kin e mi! 	Mein Vater, mein Vater, jetzt faßt er mich an, 	O father, dear father! he's grasping me
ona li utala wawa e mi! 	Erlkönig hat mir ein Leids getan. 	My heart is as cold as cold can be!
-
	
-
	
-
mama li pilin ike, li tawa, li tawa 	Dem Vater grauset's, er reitet geschwind, 	The father rides swiftly - with terror he gasps
on a li jo pona e jan lili ona 	Er hält in den Armen das ächzende Kind, 	The sobbing child in his arms he clasps;
ona li kama ike tawa pini 	Erreicht den Hof mit Mühe und Not, 	He reaches the castle with spurring and dread;
a! mije lili ona kin li moli. 	In seinen Armen das Kind war tot. 	But, alack! in his arms the child lay dead!
*temon 082404

ama li sama tan jan Kote
Gleich und Gleich von Goethe

toki-pona 		toki Tosi/Deutsch
kasi kule li lili 		Ein Blumenglöckchen
li kama lon anpa. 		Vom Boden hervor
tenpo pini la 		War früh gesprosset
ona li suli pona. 		In lieblichem Flor;
pipi lili li kama 		Da kam ein Bienchen
li moku pona. 		Und naschte fein: -
ken la ona tu 		Die müssen wohl beide
li pona sama. 		Füreinander sein.
*tremon 082404

829
mi lon tomo mi. mi toki lon tomo pi kama sona.
ale li pona.
*philip[newton 082604

837
tenpo kama la lipu lon toki Epelanto li kama
tenpo kama mute la lipu lon toki Epelanto li kama ala tan ni: mama mi
li pilin ike tan ni: mi kepeken mute e ilo pi sona tawa (Internet). a
a a! tenpo mun pi nanpa luka tu tu anu tenpo mun pi nanpa luka luka
la mi pana e lipu tawa sina... mi wile pali e lipu tu wan ni! o weka
e pakala mi!
*ke 082604

040827
838
mi wile sona e ni: jan Epanja mute li lon ala lon ni?
tenpo pi kulupu pi jan toki Epelanto la meli Mawija Lute Matine li toki
tawa mi. ona li wile sona e toki-pona.
*sami 082704

839
toki jan Lluis!
mi pilin pona tan ni: jan Epanja sin li lon ni.
sina toki-pona mute.
mi jan Palisja (Galicia)
mi lon ma tomo Pontepeta (Pontevedra).
taso mi kama soma lon ma tomo Mapi (Madrid).
jan li lon ala lon ma tomo ni?

mi tawa
jan Nakete

840
jan Jakopo (Jim Henry) li toki e ni:
jan Pita li toki e ni:
jan Llu'is Batlle i Rossell <viric@...> li toki e ni:
ni li pona tawa mi. mi pilin e ni: jan li wile pali e kulupu sin tawa ona.
tenpo suno luka tu la, kulupu toki ni li jo e sitelen wan taso.
taso, jan li jo ala e toki awen tawa ona la, jan li awen lon tenpo suno
mute lili.
*jakopo 082704

040829
842
jan Pojeta Te Balaka o,
tenpo pini la mi pana e lipu sona pi toki Epanja tawa sina. sina jo
ala jo e lipu?
*doug 082904

040831
843
jan Ke li toki e ni:
toki!
tenpo pini lili la mi open e pali ni: mi ante e lipu pi kama sona tawa
toki Kanse. tenpo ni la mi pali e lipu luka tu wan taso.
mi wile lukin sin tawa pakala lon pali mi.
tenpo kama la, mi pana e pali ni tawa kulupu. kama la ni li kama:
jan li lukin e pakala lon pali mi la, jan li ken pona e ona.
sina ken ala awen la o toki.
*lokan 083104

040901
845
lipu sina li lon seme?
mi ken ala sitelen pona kepeken toki Kanse.
taso, mi ken kin lukin pona kepeken toki Kanse.
ken la, mi ken pona e lipu sina pi kama sona.
taso, tenpo kama lili la, mi weka.
mi tawa ma tomo Posuton tan kulupu suli
pi toki sona. tenpo suno pi nanpa luka la,
mi tawa kin tomo mi.
*jakopo 090104

040910
846
tomo sona
tenpo ni la mi ken ala pana e toki Epelanto tan ni: mi jo e lipu pali
mute tan tomo sona mi Suliwanajesi. ken la mi ken ala ken pana e toki
lon tenpo kama.
mi jo e tenpo luka mi tan tomo sona mi!
tenpo nanpa wan (primary block, A) - (tomo pi kama sona tawa) toki pi
tenpo pini
tenpo nanpa tu (secondary block, B) - (tomo pi kama sona tawa) kulupu
pi kalama musi / kama sona pi pali
tenpo nanpa tu wan (Tertiary block, C) - (tomo pi kama sona tawa)
toki Kanse
tenpo nanpa tu tu (D) - (tomo pi kama sona tawa) toki sitelen
tenpo ni la mi jo e pali mute!!

mi tawa.
*ke 091004

040912
847
toki!
lipu pi kama sona li kepeken e toki Kanse li lon ni:
http://lvogel.free.fr/tokipona/lecons.html
sina li lukin e pakala lon lipu ni la o pana e lipu tawa mi.
mi tawa.
*lokan 091204

040915
849
mi wile pali e ona. taso mi jo ala e tenpo tawa pana e toki. lipu
pali tan tomo pi kama sona pi tenpo pini lon tomo sona mi li lon...
pakala... sina ken ala ken pali e ni.
*ke 091504

040917
850
ijo sin li kama: sina ken kepeken e nena sinpin tawa ilo sona!
jan Timiti Kolonisi [Dmitry Gorodnichy] li jan Kanata li pali e ilo
sin. ona li pali e ilo sin tawa ilo sona. ilo sin ni li jo
nimi "nouse". nimi ni li wile toki e "nose mouse" (ilo kepeken nena
tawa pali lon ilo sona). jan li kepeken e ilo sitelen ni la jan li
kepeken ala e luka. ante la jan li kepeken e nena sinpin en selo
oko. ilo lukin li lukin tawa e sinpin jan. ilo sona li kama sona e
wile jan li pana e sitelen lon sinpin suno (screen) pi ilo sona.
jan ni pi pali ilo sin li wile e ni: jan pakala li ken kepeken e ilo
sin ni. jan li ken kepeken kin e ilo ni tawa musi pi ilo sona.
taso jan sona mute lili li pilin e ni: kepeken nena tawa kepeken ilo
sona li nasa lukin. tan ni la jan kepeken ilo ni li nasa lukin.
sina ken lukin e toki ale lon: http://gxangalo.com/noticoj/1710.html
*pita 091704

851
ijo sin li kama: jan lawa pi kulupu Kolisu lon ma suli Apika li moli
tenpo suno luka wan pini la jan Peto li moli. jan Peto li jan lawa
pi kulupu Kolisu pi nasin linja (Orthodox) pi ma tomo Alesantija.
jan lawa Peto li tawa nena suli Atoso (Mt. Athos) lon ma Elena. ona
li tawa lon kon lon tomo-tawa kepeken palisa sike (helicopter). tomo
tawa ni li weka tan ma tomo Asina la ona li pakala lon telo suli.
jan luka luka luka tu li lon tomo-tawa. ona mute ale li moli.
jan pona sewi Mako (St. Mark) li open e kulupu Kolisu lon ma tomo
Alesantija. ona li jan lawa pi nanpa wan pi kulupu Kolisu ni. jan
lawa pi kulupu Kolisu pi ma tomo Alesantija li jan lawa kin pi
kulupu Kolisu pi ma suli Apika ale.
jan Peto li jo ala e tenpo sike mute. ona li pana e pona mute tawa
jan pi kulupu Kolisu lon ma suli Apika. ona li jan lawa la jan mute
li wile kama e jan pi kulupu Kolisu pi nasin linja.
sina ken lukin e toki ni kepeken toki Epelanto
lon:http://gxangalo.com/noticoj/1696.html
*pita 091704

852
ni li pona mute tawa mi en kin tawa jan pakala!! taso pakala wan lon
toki sina li lon. 'ti' (en 'wo' en 'wu' en 'ji') li lon ala kepeken
toki-pona. 'ti' li 'si'.
jan Timiti li jan Simisi... anu Temili anu nimi ante.
ma (tomo?) Alesantija li Alesansija anu Alesanlija.
sina sona ala sona? pona! ^_^
*ke 091704

853
tenpo suno pini la jan li wile moli e jan Amiti Kasawi [Hamid
Karzai]. ona li jan lawa pi ma Akanisan. jan Kasawi li tawa lon kon
lon tomo-tawa kepeken palisa sike li tawa lon tomo sona. jan ike
utala li tawa e ilo moli tawa tomo-tawa ni. taso ilo moli li pakala
ala e tomo-tawa. jan Kasawi li moli ala. tomo-tawa li tawa sin lon
tomo suli lon ma tomo suli Kapulu. jan Kasawi li pilin ike tan ni:
ona li wile lukin e jan kama sona pi tomo sona ni.
jan utala pi ma Akanisan li kama jo e jan tu wan li pilin e ni: jan
tu wan ni li jan ike utala li tawa e ilo moli ni.
tenpo mun luka tu wan la jan ale pi ma Akanisan li kama jo e jan
lawa sin.
sina ken lukin e toki ni kepeken toki Epelanto lon:
http://gxangalo.com/noticoj/1711.html
*pita 091704

854
linja li seme? linja li sama linja lon lawa anu lon wan ante pi
sijelo jan anu ante. nasin 'Ototosi' li kin pona. nimi 'helicopter'
li 'tomo-tawa-kon' sama 'airplane.' palisa sike li 'ronda batono (au'
la aliaj rondaj "batonoj")...' anu palisa sike ante... a a a!
taso toki sina li pana e pilin ike tawa mi tan moli. ale li pona!!
*ke 091704

855
jan Ke o:
pona mute!
tenpo pini la mi sona e ona. taso mi pini sona e ona. mi pilin pona
tan ni: sina pona e toki mi.
ale o pona tawa sina!
*pita 091704

856
a a a! ona li lon ala lon? taso mi wile toki e ni tawa sina: sina li
pona tan ni: sina li kama jo e ijo sin li pana e toki-pona tawa ijo
sin. sina pona mute tawa ale!
a a a! tenpo ni la mi wile tawa tomo sona. mi tawa!! :p
*ke 091704

857
toki kepeken nimi 'Ototosi' li pona. mi wile toki e ni kepeken
kulupu nimi 'nasin linja': 'straight path'. nimi 'linja' ken toki e
pilin 'straight'. nimi 'linja' li wile toki taso e pilin 'hair'.
nimi ni li ken toki ijo ante. ken la mi pilin pakala.
mi wile toki ante e nimi 'helicopter' kepeken toki-pona. taso pali
ni li pakala e lawa mi! sina ken ala ken toki e nimi ni kepeken nimi
ante?
ale o pona tawa sina!
*pita 091704

040918
859
mi sona. tenpo ante la toki-pona li toki e... mu, a a a! 
sina kin pakala ala! mi
pilin e ni: pakala lili li pona li suwi. taso sina pakala ala.
aso toki sina pi 'palisa sike' li pana e ni: uta
mi li pana e kon pi pilin pona! ona li suwi mute. Nu... palisa sike
suli li lon ijo sin!! a a a!! 
nimi 'helicopter' li 'tomo-tawa-kon' lon lipu pi toki-pona.
tomo-tawa - au'to
tomo-tawa-telo - akvau'to, s'ipo
tomo-tawa-kon - aerau'to, aeroplano, 'helicopter'
mi sona taso e nimi 'tomo-tawa-kon' tawa nimi 'helicopter'.
mi wile e
ni: toki Epelanto mi li jo ala e pakala!!
*ke 091804

860
mi sona e ni: 'tomo-tawa-kon' li wile toki e 'helicopter'. taso
kulupu nimi ni li wile toki kin e 'airplane'. mi wile toki
e 'helicopter' taso. tan ni la mi toki 'tomo-tawa kepeken palisa
sike'. tenpo ni la mi jo e pilin ante. ken la jan li ken toki
e 'helicopter' sama ni: 'tomo-tawa-kon pi lawa sike'. ni li kulupu
nimi suli mute. mi sona. taso sina wile ala toki e kulupu nimi ale
lon tenpo ale. jan li sona e pilin sina la sina ken toki e lili taso
pi kulupu nimi ni. sina kepeken e 'lawa sike' la jan li sona e ni:
ona li 'airplane' ala.
*pita 091804

861
jan lawa pi nasin pi kulupu ma lon ma Enkon li kama jo e jan mute.
jan ni li jo e pipi utala. ona mute li pana e pipi tu lon insa poki.
pipi wan li moli e pipi ante. jan mute li kama li lukin e utala ni.
ona mute li pana e mani li wile e ni: pipi wan li moli ala. pipi ni
li moli ala la jan kama jo e mani mute. ni li musi mani.
utala pipi li pona kepeken nasin pi kulupu ma Enkon. taso kama jo
mani tan utala pipi li ike kepeken nasin pi kulupu ma ni. musi mani
ni li pakala e nasin pi kulupu ma Enkon.
tenpo mute pini la utala pipi li kama lon tenpo ale. taso pipi li
pakala e kili pi ma ale. tan ni la jan li kama moli e pipi kepeken
telo moli. tenpo ni la pipi pi nanpa lili taso li awen lon ma Enkon.
jan jo pi pipi ni li kepeken e pipi mije taso. tenpo mute lili la
ona mute li pana e moku tawa pipi kepeken kili wawa Sonko [ginseng].
sina ken lukin e toki ni kepeken toki Epelanto lon:
http://gxangalo.com/noticoj/1714.html
*pita 091804

040919
863
ma Alapijasawasi li pana ala e ken pi nasin sewi tan jan ona.
tenpo suno tu tu pini la kulupu lawa pi ma Mewika li pana e lipu
tawa jan ale. lipu ni li toki e ni: ma mute lili li pakala e jan pi
ma ni tan ni: jan ni li wile toki tawa jan sewi kepeken nasin ona
mute. taso ma ni li weka e ken ni tan jan ni.
ma Mewika li pana e ma Alapijasawasi [Saudi Arabia] lon lipu ni. ni
li tenpo pi nanpa wan tawa ma ni lon lipu ni. ma Sonko en ma Eliteja
en ma Ilan en ma Anku lete en ma Wije kin li lon lipu ni. ma Mewika
li toki e ni: jan pi ma ni ale li ken ala tawa lon nasin sewi pi
wile ona mute.
tomo pi nasin sewi Silami li lon ma Alapijasawasi. tomo pi nasin
sewi ante li ken ala awen lon ma ni. jan mute pi ma ante lon ma
Alapijasawasi li jan pi nasin sewi Kolisu. taso ona mute li ken ala
toki e nasin ona mute tawa jan pi ma ni. kulupu lawa pi ma ni li jo
e nasin sewi Silami "Suni". tan ni la kulupu lawa pi ma
Alapijasawasi li pakala e jan pi nasin sewi Silami "Sija" [shi'ite].
kin la jan pi nasin sewi Silami Suni lon ma ni li ante e nasin sewi
la kulupu lawa li moli e ona.
tenpo pini la kulupu lawa pi ma Mewika li wile ala toki ike tawa ma
Alapijasawasi tan ni: ma Alapijasawasi li jo e ko pimeja
[petroleum?] mute. lipu ni pi tenpo sike ante li jo ala e ma
Alapijasawasi tan seme? jan pi kulupu lawa pi ma Mewika li toki ala
e tan. taso tenpo mute la lon pi nimi lon lipu ni li wile toki e ni:
ma Mewika li wile pakala e ma ni. ni li wile toki e seme? tenpo lili
la ma Mewika li wile ala wile utala e ma Alapijasawasi? jan ala li
sona.
sina ken lukin e toki ni kepeken toki Epelanto lon:
http://gxangalo.com/noticoj/1715.html
*pita 091904

864
tenpo suno pini la kulupu lawa pi ma Sonko li toki e ni: jan pona pi
jan Talaje Lama "[Dalai Lama]" li kama tawa ma Sonko li toki tawa
kulupu lawa ma ni. ma Sonko li wile e ni: jan ni li tawa sin tawa
jan Talaje Lama la ona mute li pana e toki pi sin pona tawa jan
Talaje Lama. ma Mewika en ma Elopa li kute e ni la ona mute li pilin
pona mute. ken la ma Sonko li pana kin e ken lawa tawa ma Tepe
"[Tibet]".
*pita 091904

040920
865
toki!
mi pana e lipu pi kama sona pi jan Pije tawa toki Kataluna!
mi sitelen ala e sitelen pini. sitelen pini pi jan Pije kin li lon lipu ni.
tenpo kama la mi pona e lipu ni. tenpo kama la mi sitelen e sitelen pini pi mi
kepeken toki-pona. :)
lipu ni li lon nimi http://vicerveza.homeunix.net/~viric/tokipona/. tomo sona ni
mi pi toki-pona li lon toki Kataluna taso.
lipu nimi pi toki-pona li lon ni. lipu pi kama sona kin li lon ni.
jan li ken lukin e lipu kepeken ilo PDF taso.
o tawa pona!
*lluisbatlle 092004

040921
866
sina sona ala sona e ni: lipu sona Wikipesija li weka tan seme?
*jimhenry 092104

040922
868
Mi kama sona e: pana wile ala pi toki Volapuku li moli e toki Volapuku.
jan Silaje li wile ala pana ijo sin e toki Volapuku. jan Silaje li kute
ala e wile pi jan ali. ona li toki: mi jo e toki Volapuku. tenpo lili
kama la toki Volapuku li kama e ala. tenpo pali la toki Volapuku li
wawa. tenpo ni la toki-pona li weka. jan mama pi toki ijo li wile e toki
pi tenpo mute la pana wile ala li ike.
*sami 092204

870
jan pali li moli lon ma Ilakija
jan Apumusasakawi li lawa e kulupu. ken la kulupu ni li moli e jan
Jack Hensley. jan Jack Hensley li tan ma Sosija "(Georgia)" lon ma Mewika.
nimi pi kulupu ni li "Tawhid and Jihad". ona li kama jo e jan Mewika
tu e jan Piten wan. jan Jack Hensley en jan Eugene Armstrong li tan ma
Mewika. jan Kenneth Bigley li tan ma Piten. jan ni li awen lon tomo
suli lon ma tomo Paka (Baghdad).
jan utala li wile e ni: jan utala Mewika li pana e meli utala Ilakija
tan tomo awen (prison). tenpo pini la jan utala ike li moli e jan
Armstrong. jan utala ike li pana e sitelen-tawa pi moli ni.
kulupu mama pi jan Hensley en kulupu mama pi jan Bigley li wile e ni:
jan utala ike li moli ala e jan Hensley e jan Bigley. jan utala ike li
pana ala e sitelen-tawa moli pi jan Hensley. taso jan mute li pilin e
ni: ona li moli.
*pije 092204

872
lipu sona Wikipesija li weka?
sina wile sona e weka la, o lukin e ni:
http://mail.wikipedia.org/pipermail/wikipedia-l/2004-September/017330.html
*jimhenry 092204

040927
876
toki!
ijo ike li lon sitelen pi ma Anku: sitelen suli li lon ala.
sorry for my bad TP, i'm still learning it bit by bit. i was
intending to say that there is a problem with hangul syllabary: there
are no capital letters (AFAIK). if someone wants to use it then (s)he
has to choose among:
-leaving unofficial words undistinguishable from official ones (ike)
-writing unofficial words in italics, or bold, or using quotation
marks, etc. (pona taso ike lukin)
-writing unofficial words in roman alphabet (pona, IMHO)
-looking for a hangul symbol that others would recognize as
unofficial word mark (pona, IMHO)
just thinking in loud voice for those of you who like hangul for toki
pona.
mi tawa,
*kijen 092704

877
toki! toki-pona sina li ike ala! :p
*ke 092704

040929
880
mi sama mute poka sina
mi kin sama mute! 
mi tawa! 
*ke 092904

881
mi wile ala utala e sina - I do
*philipnewton 092904

882
sitelen sina li pona mute. :)
*lluisbatlle 092904

041001
885
kulupu nimi li toki e ijo ante tu
mi jan sin pi toki-pona. mi ike toki la o pona e mi.
mi pilin ike tan kulupu nimi ni: "ken pona"
lon Wikipesija la mi lukin e ni: jan Pasila li olin li ken pona e sike noka.
ni la kulupu nimi ni li toki e ni: "povas bone".
taso la kulupu nimi ni li ken toki ni: "povas bonigi/ripari". sina ken ala ken
toki ante e ijo tu ni?
mi wile e ni: sina sona e sitelen ni.
mi tawa.
*makosi 100104 = Marcus Cramer (mako?)

886
jan Macosi li toki e ni:
o kama pona tawa kulupu ni.
pilin mi la sina wile toki e ni: "mi toki ike la ..
nanpa wan la, jan Pasila li ken ala olin e sike noka tan ni: sike noka li
jan ala. jan li ken olin e jan taso.
nanpa tu la, mi pilin e ni: jan li toki ala e ni: "mi ken e sike noka".
jan li ken toki e ijo wan anu ijo ante:
- "mi ken musi e sike noka"
- "mi sona e sike noka".
o toki ala e "ni la". ni li jo ala e sona.
o toki ala e "taso la". o toki e "taso" taso:
"taso kulupu nimi ni ..."
mi pilin e ni: tenpo mute mute la sona pi kulupu nimi ni li sona nanpa tu
pi lipu sina.
mi toki e pilin pi mi taso. ken la jan ante pi kulupu ni li
pilin ante. ni li kama la o toki!
*lokan 100104

887
kulupu nimi li toki e ijo ante tu
toki!
sina wile sitelen ni: "jan Makosi". lon toki-pona la "c" li lon ala.
(sina toki e seme tawa nimi ni pi toki Epelanto: "litero"?)
mi pilin e ni: ijo tu ken. "mi toki ike" li jo e sona ni: "mi parolas fusxe".
"mi ike toki" li jo e sona ni: "mi fusxas lingve".
sina toki e seme tawa "sxati"? nimi ante tan "olin" li lon ala lon?
pona
sina toki e seme tawa "cxi tie / en cxi tiu kazo"?
mi tawa,
*makosi 100104

041002
889
toki-pona li jo ala e nasin pi toki ni. jan li wile toki kepeken
nasin ni:
"jan li moku e suwi mi. jan ni li ike."
kepeken nimi ante la sina wile toki lon tenpo tu e jan pali
(subject).
*pita 100204

890
sina wile ala wile toki e ni: o kama pona lon kulupu pi mi mute.
*makosi 100204

891
sitelen lili toki?
*goren 100204

041005
892
mi wile kute e ni: sina pilin e seme!
mi tawa
*arin 100504=kijen

041006
893
sina jan Muke mute tawa mi
*ke 100604

895
jan li jo e nimi jan la jan li ken kepeken e ona mute poka 'pi' en
poka ala 'pi.' taso mi pilin e ni: kepeken mi li ike ala ike? mi sona
ala pona e kepeken. taso ale li pona lon toki-pona.

o kama pona mute tawa kulupu toki pi mi mute! (ni li pona mute.)
o kama pona mute tawa kulupu toki mi mute! (ni li pona lili.)
pona! mi wile tawa tomo sona mi. mi jo mute e lipu pali! :p
*ke 100604

041009
899/900
sina toki pi nasin seme e ni
sina toki pi nasin seme e kulupu nimi ni. (ni li kulupu nimi pi nampa tu lon
wikipesija pi toki-pona).
tenpo ni la ona li jo e lipu 197.
mi kama sona e ni: nasin ni la sina wile toki e ni:
tenpo ni la ona li jo e lipu luka luka luka luka luka luka luka luka luka
luka luka luka luka luka luka luka luka luka luka luka luka luka luka luka luka
luka luka luka luka luka luka luka luka luka luka luka luka luka luka tu.
nasin ante toki li lon ala lon? anu sina toki ala toki e ni:
tenpo ni la ona li jo e lipu mute mute.
mi tawa!
*makosi 100904

